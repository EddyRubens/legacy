<html>

<head>
<title>Braintec</title>
<meta name="description" content="Braintec makes your dreams come true! You can re-experience memories if you become a test subject">
<meta name="keywords" content="braintec, implant, implants, memoires, testee, dagboeken, dagboek, research, MESI, MSI, test subject, brain, surgical, implantaat, avatar, avatars, art, netart, cyberspace, webart, diary, webkunst, netkunst,
rosanne, klaveren, computerart, portland">
<meta name="robots" content="index,follow">
<base target="_blank">
</head>

<body bgcolor="#000000" text="#000000" link="#FF0000" vlink="#008000" alink="#008000" background="images/jade5.gif" topmargin="0" leftmargin="0">
<div align="right">
<table border="0" cellpadding="0" cellspacing="0" style="border-collapse: collapse" width="420" id="AutoNumber2" bgcolor="#FFFFFF" background="images/jade4.gif" height="100%">
  <tr>
    <td width="10">&nbsp;</td>
    <td width="110">&nbsp;</td>
    <td width="10">&nbsp;</td>
  </tr>
  <tr>
    <td width="10">&nbsp;</td>
    <td width="378">
    <b><font face="Arial"><font color="#FF0000">
    <a style="text-decoration: none" target="_self" href="rebeccacon53ned.htm">
    &lt;&lt;&lt;</a></font><a style="text-decoration: none" target="_self" href="rebeccacon53ned.htm"> 
    - </a></font><font face="Arial" color="#FF0000">
    <a target="_self" href="rebeccacon54ned.htm">54</a> -
    <a target="_self" href="rebeccacon55ned.htm">55</a> -
    <a target="_self" href="rebeccacon56ned.htm">56</a> -
    <a target="_self" href="rebeccacon57ned.htm">57</a> -
    <a target="_self" href="rebeccacon58ned.htm">58</a> -
    <a target="_self" href="rebeccacon59ned.htm">59</a> -
    <a target="_self" href="rebeccacon60ned.htm">60</a> -
    <a target="_self" href="rebeccacon61ned.htm">61</a> -
    <a target="_self" href="rebeccacon62ned.htm">62</a> -
    <a target="_self" href="rebeccacon63ned.htm">63</a> - 
    <a style="text-decoration: none" target="_self" href="rebeccacon64ned.htm">
    &gt;&gt;&gt;</a></font></b><p class="MsoNormal"><span lang="NL-BE" style="font-family: Arial">Het was 
    sneller drie uur dan verwacht. Ik denk dat het kwam omdat we allebei zo 
    nerveus waren. Samen liepen Carmen en ik naar de upload kamers. Onderweg 
    spraken we af wat we zouden zeggen als ze zouden vragen waarom we samen 
    wilden zijn. Carmen was van plan te zeggen dat ze gisterenavond een 
    verschrikkelijk voorgevoel had. Ze zou zeggen dat ze het gevoel had dat er 
    iets slechts zou gebeuren. En, binnen haar cultuur, (knipoog, knipgoog) was 
    het een ‘teken’ dat als een waarschuwing naar haar gezonden was. Ze zou het 
    afsluiten door te zeggen dat ze zich gewoon beter op haar gemak zou voelen 
    als we samen konden blijven. Terwijl we door de gang liepen, fluisterde ik 
    naar haar <i>&quot;Ik vraag me af in welke kamer ze Kasey vonden?&quot;</i> Ze 
    fluisterde terug dat ze dat niet wilde weten. Toen we bij de upload kamer 
    kwamen, waren de gebruikelijke mensen daar, Dr. Hamilton, Sheila, Stewart, 
    en tot mijn verbazing, Dr. Tachikawa. Ik had gedacht dat hij belangrijkere 
    dingen te doen had dan naar een upload te kijken. (Dingen zoals arme, 
    onwetende proefpersonen martelen)</span></p>
    <p class="MsoNormal"><span lang="NL-BE" style="font-family: Arial">Het 
    eerste dat Dr. Hamilton zei was, <i>&quot;Ik ben blij te zien dat je gekomen 
    bent.&quot;</i> Ik wilde iets grofs terug zeggen, maar lachte gemaakt en 
    antwoordde, <i>&quot;Je weet dat ik de kans om een upload te krijgen niet wil 
    missen!&quot;</i> <i>&quot;Goed geantwoord,&quot; </i>riep Dr. Tachikawa. Hij had weer een 
    van zijn gemene lachjes. Ik begon misselijk te worden. Ik had plotseling het 
    gevoel dat dit niet een van die prettige of gemoedelijke uploads was die ik 
    eerder ontvangen had. Ik greep Carmens hand en kneep erin. Ze kneep mijn 
    hand bevestigend terug voordat Steward me zei om in de stoel te gaan zitten.</span></p>
    <p class="MsoNormal"><span lang="NL-BE" style="font-family: Arial"><i>&quot;Je 
    vriendinnetje kan in de gang op haar beurt wachten,&quot;</i> zei Dr. Tachikawa. 
    Ik keek naar Carmen. Ze schraapte haar keel en kwam met haar ‘het is een 
    teken’verhaal. Sheila keek naar Dr. Hamilton en rolde met haar ogen. Ik vond 
    het grof van haar om zo te doen. Ze is behoorlijk bazig geworden sinds Dr. 
    Hamilton haar de armband gaf die aanvankelijk voor mij bedoeld was. Hij 
    knikte voor een ‘Okay' en zei tegen Carmen dat ze stil moest zijn en niet in 
    de weg moest staan. <i>&quot;Absoluut niet!&quot; </i>schreeuwde Dr. Tachikawa. Hij 
    wees met zijn vinger naar de deur en riep tegen Carmen, <i>&quot;Jij gaat de gang 
    op!&quot; </i></span></p>
    <p class="MsoNormal"><span lang="NL-BE" style="font-family: Arial">Ik kon 
    zien dat Dr. Hamilton zijn reactie erg vond. Hij nam Dr. Tachikawa mee de 
    gang in en sloot de deur. Ze bleven daar een aantal minuten en kwamen daarna 
    weer naar binnen. Dr. Hamilton's gezicht zag eruit alsof hij kwaad was, maar 
    hij liep kalm terug naar zijn stoel. Dr. Tachikawa, daarentegen, stampvoette 
    alsof hij een klein kind was dat zijn zin niet kreeg. Hij botste expres 
    tegen Carmen toen hij terugliep naar zijn stoel. Toen Steward alles klaar 
    gelegd had, kneep Carmen voor een laatste keer in mijn hand. Ze deed een 
    paar stappen naar achteren, en de lichten werden gedimd. </span></p>
    <p class="MsoNormal"><span lang="NL-BE" style="font-family: Arial">Binnen de 
    seconde was ik daar. Ik was alleen in een donkere kamer. Ik was nog klein, 
    ongeveer drie of vier. Ik voelde mezelf huilen. Er was ook een andere 
    huilende kinderstem, in een kamer aan de andere kant van de gang. Mijn hart 
    deed zeer omdat ik wist dat het andere huilende kind, mijn broertje was. 
    Waarom waren wij gescheiden? Wat hadden we verkeerd gedaan? Pappie en Mammie 
    hielden ons nooit in aparte kamers, zelfs niet als we straf hadden. Ik was 
    bang en in de war. We riepen om elkaar, toen om Mammie en daarna om Pappie.
    </span><span style="font-family: Arial">Toen herinnerde ik me een 
    grotenmensenstem. </span><span lang="NL-BE" style="font-family: Arial">Het 
    zei ons <i>&quot;Wees stil en ga slapen!&quot;</i> Ik pakte mijn teddybeer en kneep er 
    hard in. Waarom moesten we hier naartoe? Ik wilde bij opa en oma blijven! Ik 
    was helemaal alleen. Mijn broer, ik wilde mijn broer! 
    .....Tranen...Bedroefd... Dat was het.</span></p>
    <p class="MsoNormal"><span lang="NL-BE" style="font-family: Arial">Toen de 
    lichten weer aangingen, huilde ik. Ik keek als eerste naar Dr. Tachikawa.
    </span><span style="font-family: Arial">Hij lachte natuurlijk. </span>
    <span lang="NL-BE" style="font-family: Arial"><i>&quot;Voel je je zielig en 
    alleen?&quot;</i> zei hij. <i>&quot;De wereld zou zich tegen je kunnen keren. Wen er 
    maar vast aan!&quot;</i></span><span style="font-family: Arial"> </span>
    <span lang="NL-BE" style="font-family: Arial">Carmen kwam naar me toe en 
    legde een arm om mij heen. <i>&quot;Ben je Okay?&quot; </i>vroeg ze.&nbsp; Ik knikte ‘Ja' 
    terwijl ik mijn tranen wegveegde. Ik moest omschrijven wat ik zag en hoe het 
    voelde, zoals gewoonlijk. Dr. Hamilton maakte een opmerking dat dit een 
    andere M-Store was dan hij gepland had. Ik had niet de energie om erop in te 
    gaan. </span><span style="font-family: Arial">We wisten allebei wie het 
    omgeruild had.</span></p>
    <p class="MsoNormal" align="right">
    <span lang="NL-BE" style="font-family: Arial; font-weight: 700">&nbsp;<map name="FPMap0"><area target="_self" href="rebeccacon54ned.htm" shape="rect" coords="1, 3, 40, 40"><area target="_self" href="rebeccacon55ned.htm" shape="rect" coords="40, 2, 78, 40"><area target="_self" href="rebeccacon56ned.htm" shape="rect" coords="79, 2, 113, 40"></map><img border="0" src="images/pijltjes.gif" usemap="#FPMap0" width="114" height="41"></span></p>
    </td>
    <td width="10">&nbsp;</td>
  </tr>
  <tr>
    <td width="10">&nbsp;</td>
    <td width="108">&nbsp;</td>
    <td width="10">&nbsp;</td>
  </tr>
</table>
</div>
</body>
</html>