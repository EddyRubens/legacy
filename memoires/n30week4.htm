<html>

<head>
<title>Braintec</title>
<meta name="description" content="Braintec makes your dreams come true! You can re-experience memories if you become a test subject">
<meta name="keywords" content="braintec, implant, implants, memoires, testee, dagboeken, dagboek, research, MESI, MSI, test subject, brain, surgical, implantaat, avatar, avatars, art, netart, cyberspace, webart, diary, webkunst, netkunst,
rosanne, klaveren, computerart, portland">
<meta name="robots" content="index,follow">
<base target="_blank">
</head>

<body bgcolor="#000000" text="#000000" link="#FF0000" vlink="#008000" alink="#008000" background="images/jade5.gif" topmargin="0" leftmargin="0">
<div align="right">
<table border="0" cellpadding="0" cellspacing="0" style="border-collapse: collapse" width="420" id="AutoNumber1" height="50" background="images/jade4.gif" bordercolorlight="#FFFFFF" bordercolordark="#FFFFFF">
  <tr>
    <td width="100%" height="1" align="center">
    <table border="0" cellpadding="0" cellspacing="0" style="border-collapse: collapse" width="100%" id="AutoNumber3">
      <tr>
        <td width="88%">
        <p align="right"><map name="FPMap1">
        <area target="_top" href="n29.htm" shape="polygon" coords="1, 16, 8, 7, 15, 4, 27, 4, 64, 4, 60, 19, 53, 28, 31, 28, 21, 27, 17, 27, 12, 26, 6, 21">
        <area target="_top" href="n30.htm" shape="polygon" coords="66, 3, 394, 2, 404, 8, 406, 19, 399, 27, 59, 27, 63, 15">
        </map>
        <img border="0" src="images/30weekbut30.gif" usemap="#FPMap1" align="left" width="409" height="31"></td>
      </tr>
    </table>
    </td>
  </tr>
</table>
</div>
<div align="right">
<table border="0" cellpadding="0" cellspacing="0" style="border-collapse: collapse" width="420" id="AutoNumber2" bgcolor="#FFFFFF" background="images/jade4.gif">
  <tr>
    <td width="10">&nbsp;</td>
    <td width="378">
    <p class="MsoNormal"><b><font face="Arial" color="#FF0000">
    <a target="main" href="n30week1.htm">1</a> -
    <a target="main" href="n30week2.htm">2</a> -
    <a target="main" href="n30week3.htm">3</a> -
    <a target="main" href="n30week4.htm">4</a> -
    <a target="main" href="n30week5.htm">5</a> -
    <a target="main" href="n30week6.htm">6</a> -
    <a target="main" href="n30week7.htm">7</a></font></b></p>
   
    <p class="MsoNormal">
    <span lang="NL" style="font-family: Arial; font-weight: 700">Paul stond ons 
    inderdaad op te wachten en holde meteen naar ons toe zodra we geland waren. 
    Meteen gaf hij ons de injectie. <i>“Is het wel zeker dat we na zo’n klinisch 
    dood-ervaring weer wakker worden?”</i> vroeg ik benauwd. Het snelle knikje 
    dat ik als antwoord kreeg schepte weinig vertrouwen. Tijd voor vragen was er 
    niet. Zonder pardon duwde Paul de spuit leeg. Ik voelde hoe de vloeistof 
    zich door heel mijn lichaam verspreidde. Ik zag alles door versplinterd glas 
    en schoot overeind. Toen werd alles zwart.</span></p>
    <p class="MsoNormal"><span lang="NL" style="font-family:Arial">Er sprak 
    iemand tegen mij. Het was een vrouw van middelbare leeftijd met een zachte, 
    gemoedelijke stem. Ik zag haar niet maar ik kon haar wel horen. Ze deed iets 
    vochtigs op mijn voorhoofd. Ik voelde mij veilig. Er werd voor mij gezorgd. 
    Langzaam kon ik kleuren en vormen onderscheiden. De vrouw werd steeds 
    duidelijker zichtbaar en nu kon ik ook haar woorden verstaan. Het was Sonja. 
    Ze lachte naar mij. <i>“Welkom terug, Rosanne,”</i> zei ze. <i>“Alles is 
    goed gegaan.”</i> Ik probeerde haar succes te wensen, maar had moeite te 
    spreken. Niet lang daarna viel ik in een diepe slaap.</span></p>
    <p class="MsoNormal"><span lang="NL" style="font-family:Arial"><i>“Is Sonja 
    er nog?”</i> vroeg ik als eerste toen ik wakker werd in de lege kamer. 
    Jessica zat naast me. Fijn om haar weer te zien! <i>“Sonja is al weg met de 
    M-Stores,”</i> zei ze vriendelijk. Toen pas dacht ik aan Adrian. Meteen 
    schoot ik recht overeind. <i>“Leeft Adrian nog wel?”</i> riep ik. <i>
    “Luister maar,”</i> glimlachte Jessica. En ja, naast mij hoorde ik hem 
    snurken. Ik was gelukkig. Ik had nog steeds dat harmonieuze gevoel van vlak 
    voor de sprong. Alles was goed en alles was vredig. </span></p>
    <p class="MsoNormal">
    <span lang="NL" style="font-family:Arial; font-weight:700">Jessica nam 
    mijn bloeddruk op. <i>“Dus jij hoort ook bij de goeie?”</i> vroeg ik haar 
    gekscherend. <i>“Heb je daar ooit aan getwijfeld dan?”</i> plaagde ze terug. 
    Ze had pretlichtjes in haar ogen en liet duidelijk merken dat ook zij het 
    fijn vond om mij weer te zien. <i>“Morgenmiddag gaan we naar Portland,”</i> 
    zei ze. Dan al? Het ging ineens allemaal wel heel snel. Vanmorgen liep ik 
    nog nietsvermoedend mijn hotelkamer uit. Nu was het opnieuw nacht en had ik 
    de raarste dingen meegemaakt. En straks in het vliegtuig naar Portland?</span></p>
    <p class="MsoNormal"><span lang="NL" style="font-family:Arial">Met wat 
    gekuch werd Adrian wakker. Hij keek even beduusd om zich heen en barstte 
    meteen daarna los in een woordenvloed. Verward sprak hij over een tunnel en 
    over een fel wit licht. De vrede die hij voelde en een dimensie zonder tijd. 
    Ik begreep er niet veel van. Jessica was erg geïnteresseerd. Ze moedigde hem 
    aan om door te praten en gepassioneerd vertelde Adrian over gewichtloosheid, 
    kleuren die je kon voelen en ruiken en het gevoel van opgaan in de 
    atmosfeer. <i>“Heb jij dat dan niet gehad?”</i> vroeg hij toen hij zag dat 
    ik hem niet volgen kon. <i>“Hoe was jouw ervaring dan?”</i> Ik moest diep 
    nadenken voordat ik die vraag beantwoorden kon. Ik zag of ervoer helemaal 
    niets. Na de injectie werd alles zwart, totdat ik vredig en wel weer wakker 
    werd. </span></p>
    <p class="MsoNormal"><span lang="NL" style="font-family:Arial"> <i>“Dat kan,”</i> legde Jessica uit. <i>“Iedereen ervaart een bijna 
    dood-ervaring anders. Het schijnt uit te maken wat je verwacht. Adrians 
    ervaring is heel klassiek maar dat van jou komt minstens zo vaak voor. 
    Misschien geloof je dat er niets is als je sterft?”</i> Ik zou het niet 
    weten. Daar had ik eigenlijk nooit lang genoeg over nagedacht. Ik merk het 
    wel als het zover is. Of niet. <i>“Maar hoe zal het zijn als iemand zo’n 
    ervaring als upload krijgt?”</i> bedacht ik mij ineens. <i>“Daar zullen die 
    griezels snel genoeg achter komen.”</i> antwoordde Jessica laconiek.</span></p>
    <p>
    <span style="font-family: Arial; font-weight: 700; font-style: italic" lang="nl">
    <a target="_top" href="sonjalink14ned.htm">lees hoe het voor Sonja was</a></span><span lang="NL-BE" style="font-family: Arial; font-weight: 700">&nbsp;<map name="FPMap0"><area target="main" href="n30week4.htm" shape="rect" coords="44, 1, 76, 39"><area target="main" href="n30week5.htm" shape="rect" coords="82, 2, 112, 40"><area target="main" href="n30week3.htm" shape="rect" coords="2, 1, 42, 40"></map><img border="0" src="images/pijltjes.gif" align="right" usemap="#FPMap0" width="114" height="41"></span></p>
    <p align="right">&nbsp;</td>
    <td width="10">&nbsp;</td>
  
  </tr>
  <tr>
    <td width="10">&nbsp;</td>
    <td width="108">&nbsp;</td>
    <td width="10">&nbsp;</td>
  </tr>
</table>
</div>
</body>
</html>