<html>

<head>
<title>Braintec</title>
<meta name="description" content="Braintec makes your dreams come true! You can re-experience memories if you become a test subject">
<meta name="keywords" content="braintec, implant, implants, memoires, testee, dagboeken, dagboek, research, MESI, MSI, test subject, brain, surgical, implantaat, avatar, avatars, art, netart, cyberspace, webart, diary, webkunst, netkunst,
rosanne, klaveren, computerart, portland">
<meta name="robots" content="index,follow">
<base target="_blank">
</head>

<body bgcolor="#000000" text="#000000" link="#FF0000" vlink="#008000" alink="#008000" background="images/jade5.gif" topmargin="0" leftmargin="0">
<div align="right">
<table border="0" cellpadding="0" cellspacing="0" style="border-collapse: collapse" width="420" id="AutoNumber2" bgcolor="#FFFFFF" background="images/jade4.gif">
    <tr>
    <td width="10">&nbsp;</td>
    <td width="110">&nbsp;</td>
    <td width="10">&nbsp;</td>
  </tr>
  <tr>
    <td width="10">&nbsp;</td>
    <td width="378">
    <p class="MsoNormal" style="text-autospace: none">
    <b><font face="Arial"><font color="#FF0000">
    <a style="text-decoration: none" target="_self" href="hanscon13ned.htm">
    &lt;&lt;&lt;</a></font><a style="text-decoration: none" target="_self" href="hanscon13ned.htm"> 
    - </a></font><font face="Arial" color="#FF0000">
    <a target="_self" href="hanscon14ned.htm">14</a> -
    <a target="_self" href="hanscon15ned.htm">15</a> -
    <a target="_self" href="hanscon16ned.htm">16</a> -
    <a target="_self" href="hanscon17ned.htm">17</a> </font></b></p>
    <p class="MsoNormal"><font face="Arial">
    <span lang="NL" style="font-size:12.0pt">Na het ontbijt vermommen wij ons 
    als keurige zakenlieden en laten een grote taxi voorrijden. We handelen met 
    Mitsuki de zaken af. Ook van Yukio hebben wij nog iets gekocht. Wij hebben 
    alleen onze pasgekochte koffertjes bij ons met handbagage erin. De rest moet 
    al op zee zijn. Na een lange rit door de stad, de industrieterreinen en nog 
    enige rijstvelden bereiken wij het vliegveld. De ingang van de rijken kent 
    de taxichauffeur wel. Heather en ik slagen erin niet op te vallen tussen de 
    zakenlui. Gelukkig gaat alles vlot bij de balie. Mitsuki regelde dat 
    perfect. Nu direct door naar de business-class lounge. </span></font></p>
    <p class="MsoNormal"><font face="Arial">
    <span lang="NL" style="font-size:12.0pt">Door het raam kijken wij naar de 
    hal voor het gewone volk. Wij zien een paar mensen staan die lijken op 
    Brainteccers. Zeker zijn wij niet. Wij vlijen ons in het pluche en nemen de 
    omgeving in ons op. Het is een mengeling van Japanners, blanken en 
    Arabieren. De meesten zijn net zo opgeprikt als wij maar er is ook een zeer 
    slordig gekleed Amerikaans stel en iemand bij wie alle kleuren vloeken. Een 
    Nederlander nog wel. Omdat ik niet op wil vallen negeer ik hem. Een paar 
    kinderen doorbreken de deftigheid door te ravotten op de elegante banken. 
    Niemand zegt er wat van. Heather heeft een gesprekje aangeknoopt met de 
    ouders. Het zijn Amerikanen die na twee jaar wonen in Japan terug gaan naar 
    de States. Zij moeten op het laatste moment nog iets regelen. Heather biedt 
    aan de kinderen naar het vliegtuig te brengen. Zo is zij ook nog als ouder 
    vermomd. Haar vliegtuig vertrekt twee uur voor het mijne. Met twee 
    springende kinderen naast ons nemen wij afscheid. Het valt mij zwaar. Het 
    was zo’n leuke tijd samen. Alle moeilijkheden vielen daarbij in het niet.</span></font></p>
    <p class="MsoNormal"><font face="Arial">
    <span lang="NL" style="font-size:12.0pt">Met een kleuter aan iedere hand 
    schuifelt Heather in haar mantelpakje naar de gate. Al meteen voel ik mij 
    eenzaam en pak mijn laptop uit het koffertje. Dit is dan de voltooiing van 
    mijn dagboek. Zo meteen knoop ik een gesprek aan met een zakenman over een 
    economisch onderwerp. Dan kunnen wij onopvallend naar het vliegtuig lopen. 
    Als ik weer thuis ben heb ik wat anders aan mijn hoofd dan een dagboek. Dan 
    ga ik Heather schrijven.</span></font></p>
    <p class="MsoNormal"><span lang="NL" style="font-family:Arial">&nbsp;</span><span lang="NL-BE" style="font-family: Arial; font-weight: 700">&nbsp;<map name="FPMap0"><area target="_self" href="hanscon17ned.htm" shape="rect" coords="33, 2, 63, 40"><area target="_self" href="hanscon16ned.htm" shape="rect" coords="0, 5, 30, 40"></map><img border="0" src="images/pijltjes3.gif" usemap="#FPMap0" align="right" width="64" height="41"></span></p>
    </td>
    <td width="10">&nbsp;</td>
  </tr>
  <tr>
    <td width="10">&nbsp;</td>
    <td width="108">&nbsp;</td>
    <td width="10">&nbsp;</td>
  </tr>
</table>
</div>
</body>
</html>