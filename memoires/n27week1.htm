<html>

<head>
<title>Braintec</title>
<meta name="description" content="Braintec makes your dreams come true! You can re-experience memories if you become a test subject">
<meta name="keywords" content="braintec, implant, implants, memoires, testee, dagboeken, dagboek, research, MESI, MSI, test subject, brain, surgical, implantaat, avatar, avatars, art, netart, cyberspace, webart, diary, webkunst, netkunst,
rosanne, klaveren, computerart, portland">
<meta name="robots" content="index,follow">
<base target="_blank">
</head>

<body bgcolor="#000000" text="#000000" link="#FF0000" vlink="#008000" alink="#008000" background="images/jade5.gif" topmargin="0" leftmargin="0">
<div align="right">
<table border="0" cellpadding="0" cellspacing="0" style="border-collapse: collapse" width="420" id="AutoNumber1" height="50" background="images/jade4.gif" bordercolorlight="#FFFFFF" bordercolordark="#FFFFFF">
  <tr>
    <td width="100%" height="1" align="center">
    <table border="0" cellpadding="0" cellspacing="0" style="border-collapse: collapse" width="100%" id="AutoNumber3">
      <tr>
        <td width="88%">
        <p align="right"><map name="FPMap1">
        <area target="_top" href="n25.htm" shape="polygon" coords="3, 15, 10, 6, 17, 3, 29, 3, 47, 3, 44, 16, 40, 24, 33, 27, 23, 26, 19, 26, 14, 25, 8, 20">
        <area target="_top" href="n26.htm" shape="polygon" coords="51, 4, 127, 4, 127, 8, 122, 20, 121, 22, 119, 27, 42, 26, 50, 14">
        <area target="_top" href="n27.htm" shape="polygon" coords="130, 4, 207, 5, 205, 11, 203, 19, 201, 28, 121, 27, 129, 13">
        <area target="_top" href="n28.htm" shape="polygon" coords="211, 4, 286, 3, 281, 15, 277, 20, 277, 28, 206, 26, 208, 12">
        <area target="_top" href="n29.htm" shape="polygon" coords="289, 4, 361, 4, 359, 10, 358, 19, 354, 27, 281, 28, 281, 19">
        <area target="_top" href="n30.htm" shape="polygon" coords="365, 3, 397, 3, 404, 8, 405, 20, 396, 26, 358, 27, 362, 16">
        </map>
        <img border="0" src="images/30weekbut27.gif" usemap="#FPMap1" align="left" width="409" height="31"></td>
      </tr>
    </table>
    </td>
  </tr>
</table>
</div>
<div align="right">
<table border="0" cellpadding="0" cellspacing="0" style="border-collapse: collapse" width="420" id="AutoNumber2" bgcolor="#FFFFFF" background="images/jade4.gif">
  <tr>
    <td width="10">&nbsp;</td>
    <td width="378">
    <p class="MsoNormal"><b><font face="Arial" color="#FF0000">
    <a target="main" href="n27week1.htm">1</a> -
    <a target="main" href="n27week2.htm">2</a> -
    <a target="main" href="n27week3.htm">3</a> -
    <a target="main" href="n27week4.htm">4</a> -
    <a target="main" href="n27week5.htm">5</a></font></b></p>
    
    <p class="MsoNormal">
    <span lang="NL" style="font-family: Arial; font-weight: 700">Als ik in 
    Kodjiro’s ogen kijk, weet ik niet wat ik zie. Is het onschuld, speelsheid of 
    regelrecht sadisme? Waarschijnlijk projecteer ik van alles op hem. Die hele 
    verliefdheid is misschien één grote illusie. Al zijn charmes en mooie 
    praatjes zouden net zo goed op leugens en bedrog gebaseerd kunnen zijn. Die 
    twijfels heb ik de laatste tijd steeds meer. Hoe vaker ik hem om me heen 
    heb, hoe minder ik hem vertrouw. En toch voel ik die verliefdheid. Zou het 
    het mysterie zijn, dat me zo in hem aantrekt? Zijn onbereikbaarheid, een 
    relatie die gedoemd is te mislukken? Ik weet het niet. Er is zoveel dat ik 
    niet weet. Veel te veel. Daar moet verandering in komen. Dat is de reden 
    waarom ik vanmorgen besloot om hem te volgen. </span></p>
    <p class="MsoNormal"><span lang="NL" style="font-family:Arial">Net zoals 
    andere dagen, stond Kodjiro vanmorgen eerder op dan ik. Terwijl hij zich 
    waste, heb ik mij snel aangekleed. Verbaasd keek hij mij aan, toen ik 
    uitgerust en wel in de zitstoel zat te wachten tot hij uit de badkamer kwam.
    <i>“Wat ben jij van plan vandaag?”</i> vroeg hij. <i>“Het liefst zou ik met 
    jou meegaan, als dat mag,” </i>antwoordde ik nonchalant. Hij weigerde mijn 
    voorstel. Het kon echt niet, veel te moeilijk, te gevaarlijk en nog meer van 
    die onzin. Nukkig liep ik het appartement uit en sloeg de deur hard achter 
    me dicht. Hij reageerde precies zoals ik had verwacht. Toch kwam zijn 
    reactie hard aan. Gisteren was hij nog zo lief voor mij en nu neemt hij mij 
    weer niet serieus. Dit bevestigde dat hij mij aan het lijntje hield. </span>
    </p>
    <p class="MsoNormal"><span lang="NL" style="font-family:Arial">Ik stelde mij 
    verdekt op achter een frisdrankenautomaat. Zoals op iedere straathoek, 
    stonden er hier wel zeven op een rij. Ik deed alsof ik telefoneerde en hield 
    de voordeur van het appartement goed in de gaten via de weerspiegeling in de 
    winkelruit ertegenover. Kodjiro stapte naar buiten. Hij keek drie keer naar 
    links en naar rechts en stak de straat over. Gelukkig is het rond deze tijd 
    erg druk in de stad. Zonder moeite kon ik met de menigte meelopen en hem 
    ongemerkt volgen. Bij de metro was het lastiger. Kodjiro was veel behendiger 
    met de toegangspoortjes dan ik. Bijna verloor ik hem uit het oog. Toen zag 
    ik hem ineens mijn kant op kijken en moest ik snel achter een informatiebord 
    springen om niet gezien te worden. Ik durfde niet in hetzelfde 
    metrocompartiment te stappen. Bij iedere halte speurde ik tussen de 
    uitstappende meneren naar een bekend gezicht. Waarom lijken al die Japanners 
    zo op elkaar? Ik moest een paar mensen opzij duwen toen ik hem tussen de 
    menigte zag verdwijnen. Eenmaal buiten ging het gemakkelijker. Ik kende deze 
    wijk, hier was ik eerder geweest. Tot mijn verbazing zag ik Kodjiro het 
    gebouw van de Japanse bloedbank binnenstappen. Daar had ik anderhalve week 
    geleden bloed laten prikken! Verschrikt stond ik stil. Dit kan geen toeval 
    zijn.</span></p>
    <p class="MsoNormal">
    <span lang="NL" style="font-family: Arial; font-weight: 700">Ik schrok nog 
    veel meer, toen ik ineens een hand op mijn schouder voelde. <i>“Rosanne!”</i> 
    Het was de arts die mij destijds het plattegrond gegeven had. Hij leek blij 
    om mij te zien. <i>“Are you walking with me?”</i> Er zat niets anders op dan 
    met hem mee te gaan. Samen namen we de lift naar de vijfde verdieping. Hoe 
    zou Kodjiro kijken, als hij mij straks zou zien? Ik wilde het niet weten.
    </span></p>
    <p class="MsoNormal">
    <span lang="NL-BE" style="font-family: Arial">&nbsp;</span><span lang="NL-BE" style="font-family: Arial; font-weight: 700">&nbsp;<map name="FPMap0"><area target="main" href="n27week1.htm" shape="rect" coords="0, 2, 30, 40"><area target="main" href="n27week2.htm" shape="rect" coords="33, 4, 63, 40"></map><img border="0" src="images/pijltjes2.gif" align="right" usemap="#FPMap0" width="64" height="41"></span></p>
    <p align="right">&nbsp;</td>
    <td width="10">&nbsp;</td>
  </tr>
  <tr>
    <td width="10">&nbsp;</td>
    <td width="108">&nbsp;</td>
    <td width="10">&nbsp;</td>
  </tr>
</table>
</div>
</body>
</html>