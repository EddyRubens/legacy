<html>

<head>
<title>Valvrucht</title>
<meta name="description" content="Valvrucht bevat de geschriften van Axel 
van Valfrücht, Chaoïst. U bent van harte welkom op deze gothic pagan punk 
page!">
<meta name= "keywords" content="valvrucht, eco-drugs, ecodrugs, 
psychoactief, planten, kruiden, geneeskunde, mythologie, germaanse, 
gothic, pagan, punk, drugs, axel, valfrücht, magie, innoxia, salvia, 
divinorum, vliegenzwam, paddo's, mandragora, alruin, wolfskers, 
bilzenkruid, endogene, opiaten, opium, papaver, somniferum, absint, 
absinthe, adaptogenen, smart drugs, smart, khat, qat, verslaving, 
recreatief, ginseng, synthetische, synthetisch, aphrodisiacs, psilo, 
psilocybine, blauwe, winde, plantaardige, entheogeen, cannabis, mede, 
christian, räsch, timothy, leary, axel, willekens leger, zotten, bink, 
vesten, conflict, colin, crass, poison girls, BB, Bibip, Credo, Isis, 
Glastonbury, festival, hotel, raven, molen, heilige, drievuldigheid, 
kortverhalen, tor, dion, fortune, piercing, branding, scarification, 
esther, saldana, lost, cherrees, inner, terrestrials, anarcho, pagan, 
poetry, punkfanzine, amsterdam, london, animal, liberation, front, 
fathers, for, justice, entheogenen, domina, walküre, hugin, munin, 
sleipnir, chaos, ster, astralabia, fylgja, hamingja, paden, rivieren, 
negen werelden, utgard, sam, puters, reünie">
<meta name= "valvrucht" content="index, follow"> 
<base target="_self">
<STYLE> 
body{ 
scrollbar-base-color: EAE5B8;
scrollbar-arrow-color: C03927;
scrollbar-shadow-color: E6AE75;
scrollbar-face-color: EAE5B8;
scrollbar-highlight-color: E6AE75;
}
</STYLE>
</head>

<body bgcolor="#EBFFE8" link="#000000" vlink="#000000" alink="#FF0000" topmargin="2" leftmargin="0">

<table border="0" width="100%" id="table1">
	<tr>
		<td width="9">&nbsp;</td>
		<td>
		<p class="MsoNormal">&nbsp;</p>
		<p class="MsoNormal">&nbsp;<span lang="NL" style="font-family: Arial; font-weight:700">11. 
		CEBIL</span></p>
		<p class="MsoNormal"><span lang="NL" style="font-family: Arial">&nbsp; </span>
		</p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><b><font face="Century Gothic"><span lang="NL">Latijnse 
		naam:</span></font></b><span lang="NL" style="font-family: Arial"> <i>Anadenanthera colubrina&nbsp;</i></span></p>
		<p class="MsoNormal"><b><font face="Century Gothic"><span lang="NL">Familie:</span></font></b><span lang="NL" style="font-family: Arial"> Leguminosae&nbsp;</span></p>
		<p class="MsoNormal"><b><font face="Century Gothic"><span lang="NL">
		Geografische verspreiding:</span></font></b><span lang="NL" style="font-family: Arial">
		het zuiden van&nbsp; Zuid-Amerika&nbsp;</span></p>
		<p class="MsoNormal" style="text-align:justify">
		<b><font face="Century Gothic">
		<span lang="NL">Groeiplaatsen:</span></font></b><span lang="NL" style="font-family: Arial"> 
		kustregionen, open graslanden en berggebieden&nbsp;</span></p>
		<p class="MsoNormal"><b><font face="Century Gothic"><span lang="NL">
		Botanische omschrijving:</span></font></b><span lang="NL" style="font-family: Arial">
		tot twintig meter hoge boom met zwarte schors; tot dertig centimeter 
		lange mimosa-achtige bladeren, telkens bestaande uit vijftien tot 
		twintig paren die zich ’s nachts dichtplooien&nbsp;</span></p>
		<p class="MsoNormal"><b><font face="Century Gothic"><span lang="NL">
		Gebruikte delen:</span></font></b><span lang="NL" style="font-family: Arial">
		de zaden</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">‘De 
		Atacama woestijn is werkelijk de droogste plaats op aarde. Delen van de 
		Atacama hebben geen druppel water gezien sinds onheuglijke tijden. 
		Omwille van deze droogte zijn er verschillende mummies gevonden van meer 
		dan duizend jaar oud die nog in perfecte staat verkeren. Een aanzienlijk 
		deel van deze mummies droeg gewoven schoudertassen met daarin een 
		geavanceerd snuifapparaat. </span></p>
		<p class="MsoNormal"><span lang="NL" style="font-family: Arial">Zulk een 
		“snuifkit” is samengesteld uit een lederen buidel gevuld met poeder van
		<i>Anadenanthera colubrina</i> zaden, een kleine lepel en een 
		fantasierijk gekerfd houten plankje met bijbehorend snuifbuisje. Geen 
		twee snuif-sets zijn gelijk en zowel de stijl als de iconografische 
		afbeeldingen zijn hoogst individueel en erg verschillend,’ zo lezen we 
		in een catalogus van de Botanical Preservation Corps.</span></p>
		<p class="MsoNormal"><i><span lang="NL" style="font-family: Arial">
		Anadenanthera colubrina</span></i><span lang="NL" style="font-family: Arial"> 
		staat bekend onder vele namen: cebil, vilca, huilca, yopo, cohoba, 
		epéna, yakée, nyakwana, parica. In dit hoofdstuk zullen we ons beperken 
		tot de in de Benelux gangbare naam cebil, of ook yopo wanneer het 
		specifiek om een snuifproduct gaat.</span></p>
		<p class="MsoNormal"><span lang="NL" style="font-family: Arial">De meest 
		werkzame stof in geroosterde cebil-zaden is het hallucinogeen 
		bufotenine. Eveneens aanwezig zijn twee andere hallucinogenen: DMT en 
		5-MeO-DMT. De drie genoemde stoffen behoren tot een zeer interessante 
		familie chemicaliën; de tryptamines. DMT is de protagonist van deze 
		klasse, die men in planten, dieren en zelfs van nature in de mens 
		aantreft.</span></p>
		<p class="MsoNormal"><span lang="NL" style="font-family: Arial">Cebil is 
		een van oudsher bekende drug, met een lange en doorlopende geschiedenis 
		in Peru en West-Argentinië. De zaden worden beschouwd als deuren naar 
		andere dimensies, of als de weg ‘to the other side’.</span></p>
		<p class="MsoNormal"><span lang="NL" style="font-family: Arial">Columbus 
		beschreef zelf, tijdens zijn tweede transatlantische reis tussen 1493 en 
		1496, hoe de ‘koningen’ van de Taino Indianen een poeder snuifden 
		‘waardoor ze het bewustzijn verloren en dronken werden’.</span></p>
		<p class="MsoNormal"><span lang="NL" style="font-family: Arial">Verder 
		zijn er vele aanwijzingen uit de zestiende eeuw dat Inca-shamanen cebil 
		gebruikten. Moderne wetenschappelijke rapporten door 
		ontdekkingsreizigers vermelden het snuiven van yopo vanaf het begin van 
		de negentiende eeuw.</span></p>
		<p class="MsoNormal"><span lang="NL" style="font-family: Arial">Lang 
		voor Columbus voet aan wal zette in Amerika, werden cebil-fruit en -zaad 
		door de Indianen aan hun alcoholische chicha-drank toegevoegd. Chicha is 
		bier op basis van maïs. Ze gebruikten deze drank om met de goden in 
		kontakt te komen en ook om een glimp van de toekomst op te kunnen 
		vangen. Hier moet opgemerkt worden dat de belangrijkste hallucinogene 
		bestanddelen van cebil niet werkzaam zijn wanneer ze oraal worden 
		gebruikt, zoals in chicha. Om deze stoffen in een drank werkzaam te 
		maken zou er een MAO-remmer aan toegevoegd moeten worden. Planten die 
		harmala-alkaloïden bevatten, en daardoor dienst kunnen doen als 
		MAO-remmers, zijn Syrische ruit (<i>Peganum harmala</i>), passiebloem (<i>Passiflora 
		incarnata</i>) en de liaan <i>Banisteriopsis caapi</i>. </span></p>
		<p class="MsoNormal"><span lang="NL" style="font-family: Arial">De 
		hallucinogene stoffen in cebil zijn wel op zichzelf actief wanneer de 
		geroosterde cebil-zaden gerookt of gesnoven worden. De bij mummies 
		aangetroffen snuifapparaten tonen aan dat cebil inderdaad meer dan eens 
		gesnoven werd. Soms werd de yopo ook door een stamlid in de neusgaten 
		van een ander stamlid geblazen met behulp van een lange dunne buis. Dit 
		was gangbaar bij de Indiaanse stammen rondom het Orinoco basin. In de 
		film over de ontbossing van het regenwoud <i>The Emmerald Forest</i> zie 
		je hier een voorbeeld van. Snuiven is de meest effectieve manier van 
		cebil-gebruik maar is wel ietwat pijnlijker dan drinken of roken daar 
		het harde materiaal niet onmiddellijk door de slijmvliezen opgelost kan 
		worden. </span><span style="font-family: Arial">Een citaat van een 
		yopo-snuiver: ‘snorting snuff has a definite rebel mystique to it, but 
		it is also a pain in the ass.’</span></p>
		<p class="MsoNormal"><span lang="NL" style="font-family: Arial">Het 
		piekeffect van yopo-snuiven duurt zo’n half uur. Bij het roken van cebil 
		zal de trip wat langer duren. In beide gevallen zal het effect nog een 
		hele tijd nazinderen. </span></p>
		<p class="MsoNormal"><span lang="NL" style="font-family: Arial">
		Cebil-zaden worden als volgt bereid. Een tiental zaden worden geroosterd 
		in een pan. Ze zullen na een korte tijd ontploffen als popcorn. Dan 
		kunnen ze in een papiertje worden gewikkeld en met de vingers 
		fijngemalen worden. Het resultaat is een koolachtige zwarte stof die je 
		best in een enveloppe op een veilige plaats bewaart.</span></p>
		<p class="MsoNormal"><span lang="NL" style="font-family: Arial">Omdat 
		cebil zowel vroeger als nu soms met kalk bereid word, is er discussie 
		omtrent de invloed van deze kalk wat betreft het effect. De kalk zou de 
		werkzame stoffen uit de zaden extraheren en bovendien optimale opname 
		door de nasale slijmweefsels mogelijk maken. Dit is mogelijk – een 
		expert op het Net stelt dat een kwart van de snuif uit gebluste kalk zou 
		moeten bestaan.</span></p>
		<p class="MsoNormal"><span lang="NL" style="font-family: Arial">Wanneer 
		men cebil wil drinken moet men er zoals eerder vermeld een MAO-remmer 
		aan toevoegen. Doorgaans worden hiervoor de zaden van Syrische ruit 
		gebruikt. Van alle kruiden zijn de zaden van deze ruit het rijkst aan 
		harmala-alkaloïden. Harmala-alkaloïden zijn zeer aktieve MAO-remmers en 
		versterken enorm de werking van allerlei hallucinogenen. </span></p>
		<p class="MsoNormal"><span lang="NL" style="font-family: Arial">Wie 
		cebil met Syrische ruit wil mengen kan thee maken van twee gram 
		ruit-zaden en deze drinken twintig minuten voor de cebil word 
		geconsumeerd. De smaak hiervan kan behoorlijk tegenvallen en braken 
		tijdens de trip is mogelijk. Zelfs geharde ‘alles-gebruikers’ kan dit 
		overkomen.</span></p>
		<p class="MsoNormal"><span lang="NL" style="font-family: Arial">Een 
		andere manier van bereiding is een rookbaar alcohol-extract van cebil te 
		maken. In een afgesloten container plaats je zaden en alcohol. Na twee 
		dagen verwijder je de zaden en laat je de alcohol verdampen. Het donkere 
		residu dat overblijft kan worden gerookt.</span></p>
		<p class="MsoNormal"><span lang="NL" style="font-family: Arial">Het 
		effect van cebil is doorgaans één tot twee uur voelbaar. Men belandt 
		onmiddellijk na gebruikt in een droomachtige toestand en begint te 
		hallucineren. Deze hallucinaties zijn doorgaans niet-geometrisch van 
		aard, zijn vloeiend van vorm, en zeer intens en kleurrijk. Soms worden 
		objecten voor groter waargenomen dan ze werkelijk zijn. Een oude 
		beschrijving door Indianen luidt dat het lijkt of de huizen waarin ze 
		zich bevinden zich omkeren en zijzelf wandelen met hun voeten in de 
		lucht.</span></p>
		<p class="MsoNormal"><span lang="NL" style="font-family: Arial">Cebil 
		vermoeit het lichaam behoorlijk en bepaalde fysieke verschijnselen 
		kunnen iets minder aangenaam zijn: samentrekking van spieren, gebrek aan 
		coördinatie en eventueel misselijkheid.</span></p>
		<p class="MsoNormal"><span lang="NL" style="font-family: Arial">Hier 
		volgen enkel extracten uit beschrijvingen van cebil-trips.</span></p>
		<p class="MsoNormal"><span lang="NL" style="font-family: Arial">‘De trip 
		start snel en furieus, beginnende met een zwaar 5-MeO-DMT-achtig gevoel 
		en piekend met een wonderbaarlijke betreding van hyperspace, swingende 
		vortex van kristal-energieën met kleuren zoals bij DMT-illuminatie. De 
		hele trip duurt twee uur met daarna een aangename <i>afterglow</i>. 
		Visioenen zijn precies hetzelfde met de ogen open of dicht. De 
		kleurpatronen vormen zich tot volwaardige visioenen – tot nu toe bevond 
		ik mij bij mijn trips in het gezelschap van zeemeerminnen, adelaar, 
		zwaan, raaf en mijn eigen tweeling met wie ik rondjes rond de tipi 
		koerste. Na dertig minuten verdwijnt het visuele effect langzaam en 
		blijft er een machtig psychisch krachtencentrum werkzaam dat mens vult 
		met inzicht en energie.’</span></p>
		<p class="MsoNormal"><span lang="NL" style="font-family: Arial">Een 
		andere psychonaut:</span></p>
		<p class="MsoNormal"><span lang="NL" style="font-family: Arial">‘Mijn 
		lichaam begon raar aan te voelen en daarna begonnen de visuele 
		hallucinaties. Geen geometrische figuren zoals ik gewend ben bij het 
		gebruik van paddestoelen, ayahuasha of san pedro cactus (<i>Trichocereus 
		pachanoi</i>), maar stromen slang-achtige lijnen die alles bedekten, 
		naar me toe vloeiden, in me vloeiden… Psychologisch gezien was dit een 
		erg comfortabele trip voor mij. Terug nuchter zijn na amper een uur 
		heeft zijn voordelen, en bovendien leek dat eerste kwartier heel wat 
		langer te duren.’</span></p>
		<p class="MsoNormal"><span lang="NL" style="font-family: Arial">Op het 
		Net vermeldt iemand nog:&nbsp; ‘Ik zag onder een trillende volle maan een 
		klein roodschijnend mannetje uit een muurholte tevoorschijn treden. Hij 
		deed niets dan “stralen” en lachen. Hij droeg bovendien ook nog een rode 
		Ferrari-pet. Vreemd.’</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Behalve
		<i>A. colubrina</i> wordt er ook onderzoek verricht naar enkele andere 
		Anadenanthera-soorten – <i>A. peregrina</i>, <i>A. excelsa</i>, <i>A. 
		rigida</i> en <i>A. macrocarpa</i> – betreffende hun psychoactieve 
		kwaliteiten.</span></p>
		<p class="MsoNormal"><span lang="NL" style="font-family: Arial">
		Bufotenine word ook door sommige padden afgescheiden. De legende wil dat 
		de profeet Nostradamus een combinatie van bufotenine en myristicine 
		(nootmuskaat) gebruikte. Bufotenine is behalve hallucinogeen ook 
		relatief giftig en mag in geen geval gebruikt worden door mensen met 
		bloeddruk- en hartproblemen, bij zwangerschap, psychose, depressie en 
		zwakke gezondheidstoestand. Dodelijke overdosissen zijn mogelijk, 
		Nostradamnedus-nogaantoe!</span></p>
		<p class="MsoNormal"><span lang="NL" style="font-family: Arial">DMT en 
		x-aantal andere tryptamines komen van nature in de mens voor en worden 
		in verband gebracht met manieën, psychoses, schizofrenie, shamanistische 
		en religieuze trance-toestanden en zo meer. </span></p>
		<p class="MsoNormal"><span lang="NL" style="font-family: Arial">&nbsp;</span></p>
		<span lang="NL" style="font-size: 10.0pt; font-family: Arial">
		<br clear="all" style="page-break-before: always">
		</span><span lang="NL">&nbsp;</span><p class="MsoNormal"><span lang="NL">&nbsp;</span></p>
		<p>&nbsp;</td>
	</tr>
</table>
   
</body>

</html>