<html>

<head>
<title>Valvrucht</title>
<meta name="description" content="Valvrucht bevat de geschriften van Axel 
van Valfrücht, Chaoïst. U bent van harte welkom op deze gothic pagan punk 
page!">
<meta name= "keywords" content="valvrucht, eco-drugs, ecodrugs, 
psychoactief, planten, kruiden, geneeskunde, mythologie, germaanse, 
gothic, pagan, punk, drugs, axel, valfrücht, magie, innoxia, salvia, 
divinorum, vliegenzwam, paddo's, mandragora, alruin, wolfskers, 
bilzenkruid, endogene, opiaten, opium, papaver, somniferum, absint, 
absinthe, adaptogenen, smart drugs, smart, khat, qat, verslaving, 
recreatief, ginseng, synthetische, synthetisch, aphrodisiacs, psilo, 
psilocybine, blauwe, winde, plantaardige, entheogeen, cannabis, mede, 
christian, räsch, timothy, leary, axel, willekens leger, zotten, bink, 
vesten, conflict, colin, crass, poison girls, BB, Bibip, Credo, Isis, 
Glastonbury, festival, hotel, raven, molen, heilige, drievuldigheid, 
kortverhalen, tor, dion, fortune, piercing, branding, scarification, 
esther, saldana, lost, cherrees, inner, terrestrials, anarcho, pagan, 
poetry, punkfanzine, amsterdam, london, animal, liberation, front, 
fathers, for, justice, entheogenen, domina, walküre, hugin, munin, 
sleipnir, chaos, ster, astralabia, fylgja, hamingja, paden, rivieren, 
negen werelden, utgard, sam, puters, reünie">
<meta name= "valvrucht" content="index, follow">  
<base target="_self">
<STYLE> 
body{ 
scrollbar-base-color: EAE5B8;
scrollbar-arrow-color: C03927;
scrollbar-shadow-color: E6AE75;
scrollbar-face-color: EAE5B8;
scrollbar-highlight-color: E6AE75;
}
</STYLE>
</head>

<body bgcolor="#EBFFE8" link="#000000" vlink="#000000" alink="#FF0000" topmargin="2" leftmargin="0">

<table border="0" width="100%" id="table1">
	<tr>
		<td width="9">&nbsp;</td>
		<td>
		<p class="MsoNormal">
		&nbsp;</p>
		<p class="MsoNormal">
		<span lang="NL" style="font-family: Arial; font-weight:700">7. CANNA</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><b><font face="Century Gothic"><span lang="NL">Latijnse 
		naam:</span></font></b><span lang="NL" style="font-family: Arial"> <i>Sceletium tortuosum</i></span></p>
		<p class="MsoNormal"><b><font face="Century Gothic"><span lang="NL">Familie:</span></font></b><span lang="NL" style="font-family: Arial"> Mesembryanthemaceae</span></p>
		<p class="MsoNormal"><b><font face="Century Gothic"><span lang="NL">Geografische verspreiding:</span></font></b><span lang="NL" style="font-family: Arial"> Zuidelijk Afrika</span></p>
		<p class="MsoNormal"><b><font face="Century Gothic"><span lang="NL">Groeiplaatsen:</span></font></b><span lang="NL" style="font-family: Arial"> droge gebieden</span></p>
		<p class="MsoNormal"><b><font face="Century Gothic"><span lang="NL">Botanische omschrijving:</span></font></b><span lang="NL" style="font-family: Arial"> lage grondbedekkende plant met vlezige, gepunte 
		bladeren en witgele anemoon-achtige bloemen</span></p>
		<p class="MsoNormal"><b><font face="Century Gothic"><span lang="NL">Gebruikte delen:</span></font></b><span lang="NL" style="font-family: Arial"> wortel, schors en bladeren</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Afrika 
		lijkt ondervertegenwoordigd in publicaties betreffende psychoactieve 
		planten. Mogelijk heeft dit met culturele taboes en gebrek aan 
		wetenschappelijk onderzoek te maken. Een van de Afrikaanse drugs die het 
		tegenwoordig goed doet op de markt is <i>Sceletium tortuosum</i>, beter 
		bekend als canna (niet te verwarren met cannabis).Canna is een softdrug 
		in de ware betekenis van het woord: niet verslavend en met een mild 
		effect.</span></p>
		<p class="MsoNormal"><span lang="NL" style="font-family: Arial">Canna 
		wordt tegenwoordig voorgeschreven door dokters en psychiaters bij 
		depressieve stemmingen, angst bij sociale fobieën, irritatie tijdens de 
		menopauze en libidostoringen door nervositeit en stress. Als onderdeel 
		van een meer omvangrijke therapie wordt het tegenwoordig ook gebruikt 
		bij drugverslaving en alcoholisme. Recent onderzoek gaat eveneens na of 
		canna intelligentieverhogend werkt, en of het bij Parkinson en Alzheimer 
		kan worden ingezet.</span></p>
		<p class="MsoNormal"><span lang="NL" style="font-family: Arial">De 
		actieve bestanddelen in canna zijn minstens negen alkaloïden waaronder 
		mesembrine, mesembrenol, mesembrenone en tortuosamine. Mesembrine is 
		licht narcotisch. Canna is een angstremmer, net zoals benzodiazepines 
		waaronder Valium, maar dan zonder verslavend te zijn. Het effect van 
		canna is licht verdovend in plaats van, zoals sommigen beweren, 
		psychedelisch. </span></p>
		<p class="MsoNormal"><span lang="NL" style="font-family: Arial">Men 
		vindt sporadische verwijzingen naar canna terug in driehonderd jaar 
		Afrikaanse literatuur. De belangrijkste studie betreffende de 
		psychoactieve werking van canna vinden we in <i>The Journal of 
		Ethnopharmacology</i> nummer 50, gepubliceerd in 1996.In oudere bronnen 
		zijn de vermeldingen slechts zeer beknopt, vaak tegenstrijdig en het 
		effect van canna lijkt soms wat te worden overdreven.</span></p>
		<p class="MsoNormal"><span lang="NL" style="font-family: Arial">Canna 
		werd gebruikt door de Khoi en San, twee stammen die beter bekend zijn 
		als de Hottentotten. De connectie tussen <i>Sceletium</i> en 
		eland-antilopes, het trance-dier der Khoisan, is opmerkelijk. Bij 
		gebruik van canna ‘kwamen hun diergeesten tot leven’. Deze antiloop werd 
		eveneens ‘canna’ genoemd, wat wijst op de sterke symbolische connectie 
		tussen plant en dier. Het land waar de Khoisan woonden en rondtrokken 
		noemde men ook Canna-land. Zo lezen we ergens: ‘dit wordt Canna-land 
		genoemd: het verkrijgt zijn naam door een soort Mesembryanthemaceae die 
		canna word genoemd door de inwoners die deze plant zeer hoog schatten.’
		</span></p>
		<p class="MsoNormal"><span lang="NL" style="font-family: Arial">Voor 
		zover achterhaald verschijnt canna voor het eens in de literatuur in 
		1662, toen een man genaamd van Riebeek met lokale stammen onderhandelde 
		over de te betalen prijs voor schapen en voor canna. Er was toen 
		blijkbaar veel canna voorradig. Dit kruid werd in staat geacht een mens 
		helder van geest te maken en een zeer goed herstelmiddel&nbsp; te zijn. 
		Vergelijkingen werden gemaakt met een andere <i>moodlifter</i>, Chinese 
		ginseng.</span></p>
		<p class="MsoNormal"><span lang="NL" style="font-family: Arial">In 1685 
		werd canna vermeld door Van der Stel, de koloniale gouverneur van de 
		Nederlandse Kaap-kolonie. Hij schreef: ‘Ze kauwen een zekere plant die 
		ze “canna” noemen. Ze gebruiken het zoals de Indiërs betel (<i>areca 
		catechu</i>) gebruiken, en voelen zich dan erg vrolijk. Het kruid heeft 
		een groot aanzien, net zoals betel bij de Indiërs.’</span></p>
		<p class="MsoNormal"><span lang="NL" style="font-family: Arial">In 1773 
		tijdens zijn expeditie schreef Thunberg: ‘De Hottentotten komen van 
		heinde en verre om deze struik met wortel, bladeren en al te oogsten. 
		Daarna bewerken ze het met een stamper en rollen het op als tabak en 
		laten het zo fermenteren. Wanneer het gekauwd wordt onmiddellijk na 
		fermentatie heeft het een intoxicerend effect.’ Later schreef hij nog 
		over de San-stammen: ‘Deze mensen kauwen canna, en daarna roken ze het.’</span></p>
		<p class="MsoNormal"><span lang="NL" style="font-family: Arial">Laidler 
		schrijft in 1928 dat canna gekauwd werd en zolang mogelijk in de mond 
		werd gehouden. ‘Men voelde zich dan beter, ogen straalden en gezichten 
		kregen een joviale uitdrukking. Men begon dan te dansen. Duizenden 
		aangename gedachten manifesteerden zich, en een plezante joligheid 
		waardoor ze om de simpelste poetsen moesten lachen.’ </span></p>
		<p class="MsoNormal"><span lang="NL" style="font-family: Arial">Canna 
		werd vanaf de komst der Nederlanders ook ‘kougoed’ genoemd, wat betekent 
		‘iets om op te kauwen’. Tegenwoordig wordt canna gekauwd met behulp van 
		kauwgom.</span></p>
		<p class="MsoNormal"><span lang="NL" style="font-family: Arial">Een 
		hedendaagse canna-gebruiker schrijft: ‘Ik rookte dus canna en het effect 
		was mild-euforisch, ik lachte veel. En dat in een kroeg, bijna een hele 
		nacht lang – ik blijf gewoonlijk nooit langer dan een uur in een kroeg 
		hangen.’</span></p>
		<p class="MsoNormal"><span lang="NL" style="font-family: Arial">Een 
		ander voorbeeld van hedendaags gebruik is dat van een man die een lezing 
		moet houden. Na gebruik van canna voor de lezing viel zijn nervositeit 
		weg zonder dat zijn redeneringsvermogen werd verstoord. Bij sommige 
		mensen zijn de effecten meer uitgesproken dan bij anderen. Een 
		gebruikster omschreef canna zelfs als een <i>truth-drug</i>, vrij 
		vertaald een waarheidserum.</span></p>
		<p class="MsoNormal"><span lang="NL" style="font-family: Arial">Als 
		snuif- of kauwmiddel is 50 milligram canna een gebruikelijke dosis, bij 
		roken word iets meer gebruikt. Canna heeft volgens sommigen een 
		synergistisch effect met alcohol en cannabis, wat betekent dat de 
		afzonderlijke drugs elkaars werking versterken.</span></p>
		<p class="MsoNormal"><span lang="NL" style="font-family: Arial">Behalve
		<i>Sceletium tortuosum</i> worden ook <i>Sceletium strictum</i> en <i>S. 
		expansum</i> voor dezelfde doeleinden gebruikt. Deze Sceletium-soorten 
		zijn zeldzaam aan het worden door overexploitatie en, meer recent, door 
		milieuvernietiging. Mogelijk zal de hernieuwde interesse in de plant als 
		genotmiddel en medicijn ervoor zorgen dat de plant meer gecultiveerd 
		wordt. Cultivatie lijkt makkelijk te verlopen bij deze plant. De plant 
		behoort overigens tot de groep der succulenten, oftewel vetplanten, waar 
		ook cactussen deel van uit maken. Sacred Succulents is een organisatie 
		die benevens canna-zaden en planten ook informatie verspreidt over vele 
		andere psychoactieve succulenten.</span></p>
		<p class="MsoNormal"><span lang="NL" style="font-family: Arial">Canna 
		wordt gekauwd, gesnoven, gerookt en als thee gedronken. Fermentatie, 
		waarover Thunberg schreef, lijkt niet noodzakelijk maar verandert 
		mogelijk wel iets aan het effect. Waarschijnlijk maakt fermentatie het 
		gebruik gezonder door het omzetten van oxaalzuren.</span></p>
		<p class="MsoNormal"><span lang="NL" style="font-family: Arial">
		Overdadig gebruik van canna kan leiden tot hoofdpijn, misselijkheid en 
		depressie. Mesembrine is een serotonine re-uptake inhibitor, net zoals 
		sommige anti-depresiva waaronder Prozac. Men moet daarom oppassen bij 
		gebruik van canna in combinatie met zowel serotonine re-uptake 
		inhibitors als monoamine oxidase remmers (MAO-remmers)&nbsp; – consulteer een 
		arts.</span></p>
		<p class="MsoNormal"><span lang="NL" style="font-family: Arial">Rätsch, 
		in zijn <i>Dictionary of sacred and magical plants</i> speculeert dat 
		canna in eerdere rapporten verward kan zijn met het hallucinogene 
		‘kankan’ (<i>Elaeophorbia drupifera</i>). Kankan groeit in West-Afrika 
		en word in Iboga-dranken verwerkt.</span></p>
		<span lang="NL" style="font-size: 10.0pt; font-family: Arial">
		<br clear="all" style="page-break-before: always">
&nbsp;</span><p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL">&nbsp;</span></p>
		<p class="MsoNormal"><span lang="NL">&nbsp;</span></p>
		<p>&nbsp;</td>
	</tr>
</table>
   
</body>

</html>