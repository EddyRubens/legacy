<html>

<head>
<title>Valvrucht</title>
<meta name="description" content="Valvrucht bevat de geschriften van Axel 
van Valfrücht, Chaoïst. U bent van harte welkom op deze gothic pagan punk 
page!">
<meta name= "keywords" content="valvrucht, eco-drugs, ecodrugs, 
psychoactief, planten, kruiden, geneeskunde, mythologie, germaanse, 
gothic, pagan, punk, drugs, axel, valfrücht, magie, innoxia, salvia, 
divinorum, vliegenzwam, paddo's, mandragora, alruin, wolfskers, 
bilzenkruid, endogene, opiaten, opium, papaver, somniferum, absint, 
absinthe, adaptogenen, smart drugs, smart, khat, qat, verslaving, 
recreatief, ginseng, synthetische, synthetisch, aphrodisiacs, psilo, 
psilocybine, blauwe, winde, plantaardige, entheogeen, cannabis, mede, 
christian, räsch, timothy, leary, axel, willekens leger, zotten, bink, 
vesten, conflict, colin, crass, poison girls, BB, Bibip, Credo, Isis, 
Glastonbury, festival, hotel, raven, molen, heilige, drievuldigheid, 
kortverhalen, tor, dion, fortune, piercing, branding, scarification, 
esther, saldana, lost, cherrees, inner, terrestrials, anarcho, pagan, 
poetry, punkfanzine, amsterdam, london, animal, liberation, front, 
fathers, for, justice, entheogenen, domina, walküre, hugin, munin, 
sleipnir, chaos, ster, astralabia, fylgja, hamingja, paden, rivieren, 
negen werelden, utgard, sam, puters, reünie">
<meta name= "valvrucht" content="index, follow"> 
<base target="_self">
<STYLE> 
body{ 
scrollbar-base-color: EAE5B8;
scrollbar-arrow-color: C03927;
scrollbar-shadow-color: E6AE75;
scrollbar-face-color: EAE5B8;
scrollbar-highlight-color: E6AE75;
}
</STYLE>
</head>

<body bgcolor="#EBFFE8" link="#000000" vlink="#000000" alink="#FF0000" topmargin="2" leftmargin="0">

<table border="0" width="100%" id="table1">
	<tr>
		<td width="9">&nbsp;</td>
		<td>
		<p class="MsoNormal">&nbsp;</p>
		<p class="MsoNormal"><span lang="NL" style="font-family: Arial"><b>9. 
		CAPSICUM</b> </span></p>
		<p class="MsoNormal"><span lang="NL">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><b><font face="Century Gothic"><span lang="NL">Latijnse 
		naam:</span></font></b><span lang="NL" style="font-family: Arial"> <i>Capsicum</i> </span></p>
		<p class="MsoNormal"><span lang="NL" style="font-family: Arial">&nbsp;</span><b><font face="Century Gothic"><span lang="NL">Familie:</span></font></b><span lang="NL" style="font-family: Arial"> Solanaceae</span></p>
		<p class="MsoNormal"><span lang="NL" style="font-family: Arial">&nbsp;</span><b><font face="Century Gothic"><span lang="NL">Geografische 
		verspreiding:</span></font></b><span lang="NL" style="font-family: Arial">
		oorspronkelijk uit Midden- en Zuid-Amerika afkomstig</span></p>
		<p class="MsoNormal"><span lang="NL" style="font-family: Arial">&nbsp;</span><b><font face="Century Gothic"><span lang="NL">Groeiplaatsen:</span></font></b><span lang="NL" style="font-family: Arial">
		wereldwijd gecultiveerd</span></p>
		<p class="MsoNormal"><span lang="NL" style="font-family: Arial">&nbsp;</span><b><font face="Century Gothic"><span lang="NL">Botanische 
		omschrijving:</span></font></b><span lang="NL" style="font-family: Arial">
		doorgaans zestig centimeter tot één meter twintig centimeter grote 
		plant; meestal kleine bloempjes; vruchten in allerlei omvang, vormen en 
		kleuren</span></p>
		<p class="MsoNormal"><span lang="NL" style="font-family: Arial">&nbsp;</span><b><font face="Century Gothic"><span lang="NL">Gebruikte 
		delen:</span></font></b><span lang="NL" style="font-family: Arial">
		de vrucht</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">De naam 
		‘peper’ werd ooit gebruikt voor alle in Europa ingevoerde kruiden. Aan 
		de andere kant had men dan de in Europa gecultiveerde specerijen. 
		Eeuwenoude verwijzingen naar peper kunnen dus slaan op verschillende 
		producten. Tegenwoordig begrijpt men onder de naam peper zowel de 
		verschillende Capsicum-soorten, leden van de Nachtschade-familie, als de 
		planten van de familie Piperaceae. Voor alle duidelijkheid word in dit 
		hoofdstuk enkel over capsicums gesproken, in het volgend hoofdstuk over 
		peper-achtigen. Technisch gesproken behoort de capsicum-vrucht overigens 
		tot de categorie der bessen.</span></p>
		<p class="MsoNormal"><span lang="NL" style="font-family: Arial">Capsicum 
		werd 5500 jaar geleden reeds gecultiveerd, en wordt minstens dubbel 
		zolang al door de mens gegeten. De capsicums groeiden aanvankelijk enkel 
		in de nieuwe wereld en werden door Columbus net als vele andere 
		voedingsgewassen in Europa geïmporteerd, met als resultaat dat 
		verschillende soorten nu over de hele wereld groeien. Vele nationale 
		keukens, zoals de Mexicaanse en de Indische, zouden dezelfde niet zijn 
		zonder pikante capsicum. India is tegenwoordig het grootste 
		capsicum-producerende land. Ook in de westerse wereld wonen vele 
		liefhebbers en zelfs hobbieïsten die zoveel mogelijk verschillende 
		capsicums kweken.</span></p>
		<p class="MsoNormal"><span lang="NL" style="font-family: Arial">Er 
		bestaan meer dan twintig soorten capsicum, die elk weer vele variëteiten 
		rijk zijn. Toch worden er maar vijf soorten op grote schaal 
		gecultiveerd: <i>Capsicum pubescens</i>, <i>C. baccatum</i>, <i>C. 
		frutescense</i>, <i>C. chinense </i>en <i>C. annuum</i>. </span></p>
		<p class="MsoNormal"><i><span lang="NL" style="font-family: Arial">
		Capsicum pubescens</span></i><span lang="NL" style="font-family: Arial"> 
		is de enige soort met zwarte zaden. De soort heeft voornamelijk vruchten 
		met een dikke, hartige wand. Oorspronkelijk komen deze capsicums uit het 
		hoge Andes-gebergte van Equador en Bolivië. Deze soorten worden 
		tegenwoordig massaal en wereldwijd gebruikt. Tot deze soort behoren <i>
		rocoto</i>, <i>caballo</i> en <i>manzano</i>.</span></p>
		<p class="MsoNormal"><i><span lang="NL" style="font-family: Arial">
		Capsicum baccatum</span></i><span lang="NL" style="font-family: Arial"> 
		is afkomstig uit Noord-Argentinië en Bolivië. Kenmerkend is de gele 
		kleur die vaak voorkomt binnenin de bloem. Bekende variëteiten worden 
		verkocht onder namen als <i>aji limon</i>, <i>aji amarillo</i>, <i>
		puca-uchu</i> en <i>kellu-uchu.</i></span></p>
		<p class="MsoNormal"><i><span lang="NL" style="font-family: Arial">
		Capsicum frutescence</span></i><span lang="NL" style="font-family: Arial">
		<i>en C. chinense</i> zijn twee soorten die doorgaans onder de 
		gezamenlijke noemer <i>frutescense</i> geplaatst worden. Beiden zijn dan 
		ook moeilijker van elkaar te onderscheiden en zijn waarschijnlijk 
		afkomstig uit het Amazone-gebied. Dit zijn meestal hete capsicums, 
		waaronder de variëteiten <i>habanero</i>, <i>rocotillo</i> en <i>tabasco</i>.
		</span></p>
		<p class="MsoNormal"><i><span lang="NL" style="font-family: Arial">
		Capsicum annuum</span></i><span lang="NL" style="font-family: Arial"> is 
		buiten Zuid-Amerika de belangrijkste soort en kent meer dan duizend 
		gecultiveerde variëteiten. Afkomstig uit Centraal-Amerika en Mexico zijn 
		de soorten <i>serrano</i>, <i>jalapeno</i>, <i>pasilla</i>, <i>
		banaan-capsicum</i>, <i>paprika</i>, <i>pimente</i> en <i>cayenne</i>. 
		Voor het kweken met decoratieve doeleinden worden de variëteiten <i>
		fiesta</i>, <i>trifetti</i> en <i>rooster</i> veel gebruikt. Bij 
		bloemschikken echter altijd voorzichtig blijven – draag een helm!</span></p>
		<p class="MsoNormal"><span lang="NL" style="font-family: Arial">De 
		scherpe smaak en de werking van de capsicums worden veroorzaakt door de 
		stof capsaïcine. Capsaïcine zuivert het bloed en bevordert de 
		bloedtoevoer naar zowel hersenen en lichaamsuiteinden. Deze effecten 
		verklaren meteen hoe capsaïcine werkt als smartdrug en afrodisiac.</span></p>
		<p class="MsoNormal"><span lang="NL" style="font-family: Arial">Behalve 
		capsaïcine bevatten capsicums ook een hoge concentratie vitamine C.</span></p>
		<p class="MsoNormal"><span lang="NL" style="font-family: Arial">
		Capsicums staan er doorgaans om bekend ‘scherp’, ‘heet’ of ‘pikant’ te 
		smaken. Er zijn echter ook soorten, zoals de paprika’s, die ‘zoet’ en 
		‘niet-pikant’ zijn. De verschillende capsicums worden door 
		voedingsexperten ingedeeld volgens hun scherpte op basis van de 
		zogenaamde Scoville-test. Deze geeft waarden van 0 Scoville tot 300.000 
		Scoville, gebaseerd op het aangetroffen capsaïcine-gehalte. Voorbeelden: 
		Italiaanse paprika’s, 0 Scoville; jalapeno, 3.000 Scoville; tabasco, 
		60.000 Scoville; habanero, 300.000 Scoville. Deze resultaten kunnen 
		overigens variëren binnen de soort. </span></p>
		<p class="MsoNormal"><span lang="NL" style="font-family: Arial">Behalve 
		de verschillende scherptes zijn er uiteraard ook verschillende smaken. 
		Bij het rijpingsproces veranderen veel, maar niet alle, soorten van 
		groen naar rood of oranje. Hoe rijper, hoe zoeter de capsicums smaken. 
		Onrijpe groene capsicums smaken vaak wat bitter. Ook wordt wel gesteld 
		dat hoe kleiner en dunner de soorten zijn, hoe heter ze smaken. 
		Overigens bestaan er capsicums in alle kleuren van de regenboog: 
		lichtgeel, zwartrood, paars, diepgroen, enzovoort.</span></p>
		<p class="MsoNormal"><span lang="NL" style="font-family: Arial">Bij het 
		bereiden van capsicum moet men erop letten contact met de ogen te 
		vermijden – het is aangewezen handschoenen te dragen. De zaden en steel 
		worden normaliter als eerste verwijderd. Dikke vlezige soorten zoals 
		zoete paprika kunnen worden geroosterd boven een vuurtje. Dunnere 
		soorten kunnen worden gedroogd en dan in hun geheel worden gebruikt of 
		eerst tot poeder worden vermalen. De gedroogde capsicums krijgen bij het 
		koken hun volume terug in water. Alle soorten kunnen vers worden 
		gebruikt. Uiteraard zijn er een onbeperkte aantal mogelijk 
		voedings-recepten waarin capsicums verwerkt zijn. Hier volgt een recept 
		voor soep:</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">x- 
		(soep-recept)</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		Capsicums kunnen ook smaak geven aan alcohol. Een recept uit <i>Koken 
		met pepers</i> luidt als volgt:&nbsp; Men neme een fles rum van ongeveer 75 
		centiliter en verwijderdt hieruit enkele centiliter om de volgende 
		ingrediënten in de fles toe te voegen: </span></p>
		<p class="MsoNormal"><span lang="NL" style="font-family: Arial">-2 
		kaneelstokjes (<i>Cinnamom zeylanicum</i>),</span></p>
		<p class="MsoNormal"><span lang="NL" style="font-family: Arial">-1 in de 
		lengte gespleten vanillepeul (<i>Vanilla planifolia</i>), </span></p>
		<p class="MsoNormal"><span lang="NL" style="font-family: Arial">-3 
		knoflookteentjes (<i>Allium sativum</i>)</span></p>
		<p class="MsoNormal"><span lang="NL" style="font-family: Arial">-en 8 
		serrano-pepers. </span></p>
		<p class="MsoNormal"><span lang="NL" style="font-family: Arial">De smaak 
		wordt met de tijd beter en na enkele maanden te laten trekken kan men de 
		drank schenken.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Gebruikt 
		als afrodisiac kan capsicum in kapsules of als thee gebruikt worden, 
		mogelijk gemengd met melk en andere milde afrodisiacs als damiana, 
		matico (<i>Piper augustifolium</i>), muskaatnoot en kolanoot (<i>Cola 
		acuminata,</i> synoniem <i>C. nitida</i>). </span></p>
		<p class="MsoNormal"><span lang="NL" style="font-family: Arial">Vele 
		mensen zijn als het ware verslaafd aan capsicum. Voor sommigen geldt 
		zeker dat capsicum een bewustzijnveranderend middel is. ‘Ergens tussen 
		pijn en plezier,’ word het effect omschreven. Sommigen spreken zelfs van 
		een ‘overwhelming of the senses’ (‘overrompeling van de zintuigen’). De 
		pijn kan intens zijn maar berokkend zelden schade. Symptomen als blaren 
		in de mond of rood worden van de tong komen haast niet voor. De stof 
		capsaïcine houdt de zenuweinden als het ware voor de gek en stimuleert 
		zo de productie van endorfines. Deze endogene opiaten zorgen voor een 
		gevoel van welbevinden.</span></p>
		<p class="MsoNormal"><span lang="NL" style="font-family: Arial">Een 
		negatieve werking kan capsicum haast uitsluitend hebben op het 
		spijsverteringsstelsel. Mensen met een zwakke maag wordt afgeraden 
		pikante spijzen te nuttigen.</span></p>
		<p class="MsoNormal"><span lang="NL" style="font-family: Arial">Capsicum 
		komt voor in zeer vele gedaanten. De capsicum-bessen zijn van een 
		buitengewone kleurenpracht. Op het Internet kan men makkelijk sites 
		vinden die zeer mooie foto’s presenteren. </span></p>
		<p class="MsoNormal"><span lang="NL" style="font-family: Arial">Ook bij 
		de maaltijd spelen de verleidelijke kleuren van de capsicums 
		vanzelfsprekende een rol – vaak vormen zij de ‘finishing touch’. </span>
		</p>
		<p class="MsoNormal"><span lang="NL" style="font-family: Arial">Zelfs de 
		namen en beschrijvingen van verscheidene soorten doen de liefhebber al 
		dromen. Uit de catalogus van Allies, een niet-commercieel 
		mailorder-bedrijf: </span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		‘“Serrano chili”: een heerlijk hete chili waarmee men fabuleuze salsa 
		bereid. Groeit tot één meter hoog, met trossen vlam-vormige helderrode 
		vruchten.</span></p>
		<p class="MsoNormal"><span lang="NL" style="font-family: Arial">
		“Rocoto”: smaakvol vette, volle vrucht, zoet vlees met hete beet. Kan in 
		geschikte omstandigheden uitgroeien tot een meerjarige chili-boom.</span></p>
		<p class="MsoNormal"><span lang="NL" style="font-family: Arial">
		“Vietnamees”: groeit binnenshuis als een kleurrijke decoratieve plant 
		met honderden kleine rode pepers. Zeer heet!</span></p>
		<p class="MsoNormal"><span lang="NL" style="font-family: Arial">
		“Habanero” : excellente en populaire hete peper-variant met vreemde 
		vouwen in het vrucht-oppervlak, volsmakend met rode vruchten en een 
		aparte kruidige smaak.</span></p>
		<p class="MsoNormal"><span lang="NL" style="font-family: Arial">“Amazone 
		chili”:&nbsp; de beste! Honderden kleine hete, hete, hete pepers. Dr Andrew 
		Weil introduceerde voor het eerst deze soort, ten bate van de 
		Cubeo-inboorlingen van Columbia. We werden toen getrakteerd op een 
		kleine hoeveelheid gerookt chili-poeder, een Cubeo-traditie – een 
		avontuur niet van deze wereld.</span></p>
		<span lang="NL" style="font-size: 10.0pt; font-family: Arial">“Ecuador 
		paars”: geheel paarse chili-struik, bladeren inbegrepen. Als 
		“purperen-peper-freak” kocht ik ze ooit op de markt te Otavalo, en werd 
		daarna door vele inwoners letterlijk achtervolgd op mijn pad. Zij waren 
		net als mij geheel betoverd de schoonheid die ik meedroeg.’</span><span lang="NL" style="font-size: 10.0pt; font-family: Arial"><br clear="all" style="page-break-before: always">
&nbsp;</span><p class="MsoNormal"><span lang="NL">&nbsp;</span></p>
		<p>&nbsp;</td>
	</tr>
</table>
   
</body>

</html>