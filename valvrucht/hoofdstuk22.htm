<html>

<head>
<title>Valvrucht</title>
<meta name="description" content="Valvrucht bevat de geschriften van Axel 
van Valfrücht, Chaoïst. U bent van harte welkom op deze gothic pagan punk 
page!">
<meta name= "keywords" content="valvrucht, eco-drugs, ecodrugs, 
psychoactief, planten, kruiden, geneeskunde, mythologie, germaanse, 
gothic, pagan, punk, drugs, axel, valfrücht, magie, innoxia, salvia, 
divinorum, vliegenzwam, paddo's, mandragora, alruin, wolfskers, 
bilzenkruid, endogene, opiaten, opium, papaver, somniferum, absint, 
absinthe, adaptogenen, smart drugs, smart, khat, qat, verslaving, 
recreatief, ginseng, synthetische, synthetisch, aphrodisiacs, psilo, 
psilocybine, blauwe, winde, plantaardige, entheogeen, cannabis, mede, 
christian, räsch, timothy, leary, axel, willekens leger, zotten, bink, 
vesten, conflict, colin, crass, poison girls, BB, Bibip, Credo, Isis, 
Glastonbury, festival, hotel, raven, molen, heilige, drievuldigheid, 
kortverhalen, tor, dion, fortune, piercing, branding, scarification, 
esther, saldana, lost, cherrees, inner, terrestrials, anarcho, pagan, 
poetry, punkfanzine, amsterdam, london, animal, liberation, front, 
fathers, for, justice, entheogenen, domina, walküre, hugin, munin, 
sleipnir, chaos, ster, astralabia, fylgja, hamingja, paden, rivieren, 
negen werelden, utgard, sam, puters, reünie">
<meta name= "valvrucht" content="index, follow"> 
<base target="_self">
<STYLE> 
body{ 
scrollbar-base-color: EAE5B8;
scrollbar-arrow-color: C03927;
scrollbar-shadow-color: E6AE75;
scrollbar-face-color: EAE5B8;
scrollbar-highlight-color: E6AE75;
}
</STYLE>
</head>

<body bgcolor="#EBFFE8" link="#000000" vlink="#000000" alink="#FF0000" topmargin="2" leftmargin="0">

<table border="0" width="100%" id="table1">
	<tr>
		<td width="9">&nbsp;</td>
		<td>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal">
		<span lang="NL" style="font-family: Arial; font-weight:700">22. 
		PAPAVERACEAE</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><b><font face="Century Gothic"><span lang="NL">Latijnse 
		naam:</span></font></b><span lang="NL" style="font-family: Arial"> <i>Papaver, Argemone, Eschscholzia</i> &nbsp;</span></p>
		<p class="MsoNormal"><b><font face="Century Gothic"><span lang="NL">Familie:</span></font></b><span lang="NL" style="font-family: Arial"> Papaveraceae&nbsp;</span></p>
		<p class="MsoNormal"><b><font face="Century Gothic"><span lang="NL">
		Geografische verspreiding: </span></font></b><span lang="NL" style="font-family: Arial">
		werelwijd&nbsp;</span></p>
		<p class="MsoNormal"><b><font face="Century Gothic"><span lang="NL">
		Groeiplaatsen:</span></font></b><span lang="NL" style="font-family: Arial">
		open plaatsen, gecultiveerd in tuinen en plantages&nbsp;</span></p>
		<p class="MsoNormal"><b><font face="Century Gothic"><span lang="NL">
		Botanische omschrijving:</span></font></b><span lang="NL" style="font-family: Arial">
		van tien centimeter tot anderhalve meter hoge planten, gekartelde 
		bladeren, actinomorfische bloemen, zaaddoos&nbsp;</span></p>
		<p class="MsoNormal"><b><font face="Century Gothic"><span lang="NL">
		Gebruikte delen:</span></font></b><span lang="NL" style="font-family: Arial">
		voornamelijk de zaaddoos, ook het gehele kruid</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span style="font-family: Arial">‘Poppies are the 
		opium of the people’</span></p>
		<p class="MsoNormal"><span style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">-Nick 
		Blinko, <i>Poppies</i></span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">SLAAPBOL 
		(<i>Papaver somniferum</i>)</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">In dit 
		hoofdstuk worden verschillende planten van de papaver-familie vermeld. 
		In <i>Ecodrugs 1</i> was reeds een heel hoofdstuk aan de opium-papaver, 
		oftewel slaapbol, gewijd. Voor de volledigheid van dit hoofdstuk volgt 
		in volgende paragraaf nogmaals beknopt ‘het opium-recept’.</span></p>
		<p class="MsoNormal"><span lang="NL" style="font-family: Arial">Maanzaad 
		– zoals papaverzaad doorgaans wordt genoemd - wordt best geplant in de 
		maand maart. Eind juni of begin juli zal de slaapbol-bloem dan bloeien. 
		Twee weken na het vallen van de bloemblaadjes is de plant klaar om 
		geoogst te worden. Vooral de dan wit-groen uitziende zaadbollen bevatten 
		veel morfine-rijke opium. Nadat het zaad eruit verwijderd is kan een 
		tiental bollen worden gemixt waarna er twee liter thee van gezet kan 
		worden. Let wel op: de thee mag net niet koken want bij een te hoge 
		temperatuur wordt de morfine vernietigd. Toevoegen van citroensap maakt 
		de thee nog sterker daar dit sap de morfine omzet in het drie maal 
		sterkere acetyl-morfine, een andere benaming voor heroïne.</span></p>
		<p class="MsoNormal"><span lang="NL" style="font-family: Arial">
		Herhaaldelijk gebruik van opium kan verslaving tot gevolg hebben, zoals 
		iedereen weet. Een interessant boek over een opium-verslaving is <i>
		Poppies: Oddysey of an opium eater</i>, door Eric Detzer.</span></p>
		<p class="MsoNormal"><span lang="NL" style="font-family: Arial">Behalve
		<i>Papaver somniferum</i> is er slechts één andere plant die mogelijk 
		morfine bevat: <i>Papaver setigerum</i>. Deze plant komt voor in 
		Zuid-Europa rond de Middellandse Zee, maar verder is er zeer weinig 
		informatie over te vinden. Zelfs auteur Jim Hogshire – één van die types 
		die altijd weet wat niemand behoort weten – vermeldt deze soort slechts 
		zijdelings in zijn boek <i>Opium for the masses</i>. </span></p>
		<p class="MsoNormal"><span lang="NL" style="font-family: Arial">Eén 
		andere plant, <i>Papaver bracteatum</i>, lijkt ietwat op <i>P. 
		somniferum</i>, en bezit ervan is in bepaalde staten van de USA 
		verboden. Beide planten zouden zich volgens sommige bronnen kunnen 
		kruisen en zo een morfine-bevattende hybride voortbrengen.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		STEKELPAPAVER (<i>Argemone mexicana</i>)</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Tweede 
		in de hiërarchie der papavers lijkt <i>prickly poppy</i>, stekelpapaver, 
		te zijn. In feite zijn er net zoals bij slaapbol, klaproos en andere 
		papaver-soorten verschillende soorten die onder dezelfde naam bekend 
		zijn. Doorgaans word met de naam stekelpapaver <i>Argemone mexicana</i> 
		bedoeld, een Mexicaanse variant.</span></p>
		<p class="MsoNormal"><span lang="NL" style="font-family: Arial">Kenmerk 
		van alle papavers is dat ze een melk-achtige latex bevatten. Deze latex 
		komt tevoorschijn wanneer stengel, bladeren of zaaddoos gekneusd worden. 
		De latex van <i>Argemone mexicana</i> bevat vele opiaten, wat wil zeggen 
		stoffen die ook in opium teruggevonden worden. Morfine en codeïne zijn 
		echter afwezig. De stoffen die wel aanwezig zijn, zijn in vele gevallen 
		nog weinig onderzocht. Een opsomming heeft daarom weinig zin. Wat wel 
		vaststaat is hun verwantschap met opium, zowel wat betreft chemische 
		structuur als psychoactieve werking. Vandaar dat men met zekerheid kan 
		stellen dat de Mexicaanse stekelpapaver een opium-achtige high 
		veroorzaakt. Doorgaans wordt van de hele plant thee gezet. Een 
		gebruikelijke dosis is twintig gram voor een liter water. Bij 
		overdosering kan een lichte hoofdpijn optreden. De bladeren van de plant 
		worden ook gerookt. </span></p>
		<p class="MsoNormal"><span lang="NL" style="font-family: Arial">Volgens 
		sommige berichten wordt op het Chinese platteland stekelpapaver gebruikt 
		als opium-substituut. Onderzoek heeft aangetoond dat geïsoleerde stoffen 
		die in stekelpapaver voorkomen zowel geestelijke als lichamelijke 
		opiaat-ontwenningsverschijnselen tegengaan. Stekelpapaver speelde een 
		rol in de primitieve geneeskunst van vele volkeren en lijkt ook in de 
		toekomst een rol van betekenis in de geneeskunde te zullen spelen. Thee 
		van stekelpapaver wordt door herboristen aanbevolen bij pijn en 
		slapeloosheid. Overmatig of voortgezet gebruik kan echter 
		gezondheidsrisico’s met zich meebrengen, waaronder de kans op inwendige 
		vochtophoping.</span></p>
		<p class="MsoNormal"><span lang="NL" style="font-family: Arial">Gottlieb 
		vermeldt in <i>Legal highs</i> dat de zaadjes van de plant een 
		hallucinogene werking hebben. Meer informatie hierover ontbreekt echter. 
		Vele vragen over stekelpapaver blijven voorlopig onbeantwoord, zoals ook 
		het volgende verhaal aantoont. De overlevering wil dat in de negentiende 
		eeuw Chinese immigranten in Mexico een techniek ontworpen om met behulp 
		van stekelpapaver een ‘soort opium’ te maken. Een onderzoeker, Reko, 
		schrijft: ‘Maar wat de chemici en botanici niet weten, weten de Chinezen 
		wel, namelijk: dat deze stekelpapaver in een tropisch klimaat en 
		temidden enkele opium-papavers, zich mengen met die laatsten, en 
		zaaddozen voortbrengen waarvan, in een niet-rijpe staat, een produkt 
		gewonnen kan worden dat, net als opium, een staat van extreem 
		welbevinden en afwezigheid van zorgen oproept.’</span></p>
		<p class="MsoNormal"><span lang="NL" style="font-family: Arial">‘Deze 
		techniek is nu onbekend en blijft een raadsel voor botanisten en 
		farmacologen’, schrijft Rätsch in zijn <i>Dictionary of sacred and 
		magical plants</i>. </span></p>
		<p class="MsoNormal"><span lang="NL" style="font-family: Arial">In de 
		Azteekse mythologie wordt stekelpapaver in verband gebracht met de 
		onderwereld: ‘Iedereen die daar naartoe gaat, eet stekelpapaver.’</span></p>
		<p class="MsoNormal"><span lang="NL" style="font-family: Arial">De 
		soorten <i>Argemone glauca</i> en <i>A. polyanthemos</i> hebben 
		vergelijkbare narcotische eigenschappen als <i>A. mexicana</i>. 
		Daarnaast zijn er nog vele Argemone-soorten waarover nog minder bekend 
		is. Oogsten van de plant gebeurd best met handschoenen aan daar de 
		plant, zoals de naam aangeeft, stekelige haren heeft.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		SLAAPMUTSJE </span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">In onze 
		streken bekend als mooi tuinplantje is het slaapmutsje. De Latijnse naam 
		is <i>Eschscholzia</i> <i>californica</i> - het bloemetje is het symbool 
		van de Amerikaanse staat California. Slaapmutsje word net als andere 
		opiaten voorgeschreven als pijnstillend, kalmerend en slaapbevorderend 
		middel. Van het sierlijke plantje, ook goudpapaver genoemd, kan thee 
		worden gezet. Dertig gram voor een liter water is een gebruikelijke 
		dosering. Alle delen van de plant worden gebruikt, waaronder ook de 
		bloemblaadjes. Het effect wordt omschreven als ‘mild’, en volgens de 
		meeste bronnen bestaat er geen verslavingsgevaar. Onderzoek wees uit dat 
		het effect van andere kalmeermiddelen door slaapmutsje versterkt kan 
		worden. </span></p>
		<p class="MsoNormal"><span lang="NL" style="font-family: Arial">Minder 
		voorkomend maar met dezelfde eigenschappen is het Mexicaanse slaapmutsje<i>: 
		Eschscholzia mexicana</i>.&nbsp;&nbsp;&nbsp; </span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">KLAPROOS 
		(<i>Papaver Rhoeas</i>)</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		Tenslotte is er de klaproos, waarvan ook weer vele varianten bestaan. 
		Van de klaproos-bloemblaadjes kan een zeer lichte kalmerende thee worden 
		gezet. De stof rhoeadine zorgt ervoor dat de thee een mooie rode kleur 
		verkrijgt. De Engelse naam voor klaproos is <i>Flanders Poppy</i> – 
		‘Vlaamse papaver’. De klaproos staat er om bekend op voormalige 
		slagvelden te bloeien.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Twee 
		andere papaversoorten, de veel voorkomende stinkende gouwe (<i>Chelodonium 
		majus</i>) en bloedwortel (<i>Sanguinaria canadensis</i>) mogen in geen 
		geval inwendig worden gebruikt. De latex van beide soorten worden wel 
		als verf gebruikt. Bloedwortel staat in Amerika bekend als ‘Indianen-verf’.</span></p>
		<p class="MsoNormal"><span lang="NL" style="font-family: Arial">Voor 
		alle volledigheid dienen hier ook nog de inheemse holwortel (<i>Corydales 
		cava, </i>synoniem <i>C. bulbosa</i>) en voorjaarshelmbloem (<i>Corydales 
		solida</i>) vermeld te worden. Beide behoren tot de helmbloemigen, een 
		onderfamilie van de papaveraceae met een andere bloembouw. De naam 
		holwortel dankt de plant aan zijn walnootgrote holle knol als wortel. De 
		voorjaarshelmbloem heeft daarentegen een volle knol als wortel. Deze 
		planten bevatten zeker narcotische stoffen maar zijn moeilijk door 
		huis-tuin-en-keuken-chemici te gebruiken. Vanwege de extreem vieze smaak 
		(die zijn slachtoffers dagenlang blijft achtervolgen) is enkel het 
		gebruik in capsules praktisch haalbaar, al zijn hierover geen rapporten 
		voorhanden. Aangezien beide planten als ‘matig giftig’ bekend staan is 
		het gebruik ervan misschien geen best idee. In China word de lokale 
		Corydales-variant, <i>yan hu suo</i>, nochtans veelvuldig in 
		capsule-vorm voorgeschreven als behoorlijk krachtige pijnstiller.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Twee 
		niet-verwante planten die met opium in verband gebracht worden zijn 
		gifsla (<i>Lactuca virosa</i>) en blauwe waterlelie. Gifsla-opium heeft 
		een werking die vergelijkbaar is met die van gewone opium, terwijl 
		blauwe waterlelie het opiaat apomorfine bevat - waarover meer in het 
		hoofdstuk over de blauwe waterlelie.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<span lang="NL" style="font-size: 10.0pt; font-family: Arial">
		<br clear="all" style="page-break-before: always">
&nbsp;</span><p class="MsoNormal">&nbsp;</td>
	</tr>
</table>
   
</body>

</html>