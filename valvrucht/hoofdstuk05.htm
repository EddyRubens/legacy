<html>

<head>
<title>Valvrucht</title>
<meta name="description" content="Valvrucht bevat de geschriften van Axel 
van Valfrücht, Chaoïst. U bent van harte welkom op deze gothic pagan punk 
page!">
<meta name= "keywords" content="valvrucht, eco-drugs, ecodrugs, 
psychoactief, planten, kruiden, geneeskunde, mythologie, germaanse, 
gothic, pagan, punk, drugs, axel, valfrücht, magie, innoxia, salvia, 
divinorum, vliegenzwam, paddo's, mandragora, alruin, wolfskers, 
bilzenkruid, endogene, opiaten, opium, papaver, somniferum, absint, 
absinthe, adaptogenen, smart drugs, smart, khat, qat, verslaving, 
recreatief, ginseng, synthetische, synthetisch, aphrodisiacs, psilo, 
psilocybine, blauwe, winde, plantaardige, entheogeen, cannabis, mede, 
christian, räsch, timothy, leary, axel, willekens leger, zotten, bink, 
vesten, conflict, colin, crass, poison girls, BB, Bibip, Credo, Isis, 
Glastonbury, festival, hotel, raven, molen, heilige, drievuldigheid, 
kortverhalen, tor, dion, fortune, piercing, branding, scarification, 
esther, saldana, lost, cherrees, inner, terrestrials, anarcho, pagan, 
poetry, punkfanzine, amsterdam, london, animal, liberation, front, 
fathers, for, justice, entheogenen, domina, walküre, hugin, munin, 
sleipnir, chaos, ster, astralabia, fylgja, hamingja, paden, rivieren, 
negen werelden, utgard, sam, puters, reünie">
<meta name= "valvrucht" content="index, follow"> 
<base target="_self">
<STYLE> 
body{ 
scrollbar-base-color: EAE5B8;
scrollbar-arrow-color: C03927;
scrollbar-shadow-color: E6AE75;
scrollbar-face-color: EAE5B8;
scrollbar-highlight-color: E6AE75;
}
</STYLE>
</head>

<body bgcolor="#EBFFE8" link="#000000" vlink="#000000" alink="#FF0000" topmargin="2" leftmargin="0">

<table border="0" width="100%" id="table1">
	<tr>
		<td width="9">&nbsp;</td>
		<td>
		<p class="MsoNormal">&nbsp;</p>
		<p class="MsoNormal">
		<span lang="NL" style="font-family: Arial; font-weight:700">5. 
		BILZENKRUID</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><b><font face="Century Gothic"><span lang="NL">Latijnse 
		naam:</span></font></b><span lang="NL" style="font-family: Arial"> <i>Hyoscyamus niger</i></span></p>
		<p class="MsoNormal"><b><font face="Century Gothic"><span lang="NL">Familie:</span></font></b><span lang="NL" style="font-family: Arial"> Solanaceae</span></p>
		<p class="MsoNormal"><b><font face="Century Gothic"><span lang="NL">Geografische verspreiding:</span></font></b><span lang="NL" style="font-family: Arial"> Europa </span></p>
		<p class="MsoNormal"><b><font face="Century Gothic"><span lang="NL">Groeiplaatsen:</span></font></b><span lang="NL" style="font-family: Arial"> wegbermen, stortplaatsen, bij verlaten gebouwen, 
		kustgebied</span></p>
		<p class="MsoNormal"><b><font face="Century Gothic"><span lang="NL">Botanische omschrijving:</span></font></b><span lang="NL" style="font-family: Arial"> tot een meter hoge plant; rechtopstaande 
		stengel; plakkerige ingesneden bladeren; gele belvormige bloemen met een 
		karakteristieke geur; de vrucht bevat kleine grijs-zwarte zaadjes</span></p>
		<p class="MsoNormal"><b><font face="Century Gothic"><span lang="NL">Gebruikte delen:</span></font></b><span lang="NL" style="font-family: Arial"> de bladeren en de zaden</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span style="font-family: Arial">‘Oh, I have been 
		beyond the town,</span></p>
		<p class="MsoNormal"><span style="font-family: Arial">Where nightshade 
		black and mandrake grow,</span></p>
		<p class="MsoNormal"><span style="font-family: Arial">And I have heard 
		and I have seen</span></p>
		<p class="MsoNormal"><span style="font-family: Arial">What righteous 
		folk would fear to know!’</span></p>
		<p class="MsoNormal"><span style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">-Doreen 
		Valiente, <i>The Witch’s Ballad</i></span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		Bilzenkruid is één van de vele leden der Nachtschade-familie die een 
		hallucinogene werking heeft. Andere zijn doornappel, mandragora en 
		wolfskers. In de loop der geschiedenis werd bilzenkruid ondermeer 
		gebruikt als geneesmiddel, genotmiddel, martelinstrument en moord- en 
		zelfmoordmiddel. In kleine hoeveelheid werd het gebruikt bij tandpijn, 
		als kalmeermiddel en tegen spasmen. In de middeleeuwen werden de zaden 
		als afrodisiac verbrand in de lustoorden die sommige badhuizen toen 
		waren. Kleine hoeveelheden bilzenkruid werden gerookt in combinatie met 
		tabak, cannabis (<i>Cannabis sativa</i>) of andere kruiden. Bilzenkruid 
		werd bij oorlogen als waarheidserum aan gevangenen toegediend. De 
		giftigheid van de plant zorgt ervoor dat een dodelijke overdosis 
		makkelijk te veroorzaken is. De Kelten dienden het bij wijze van 
		euthanasie toe aan ouden van dagen die niet meer met de stammen mee 
		konden trekken.</span></p>
		<p class="MsoNormal"><span lang="NL" style="font-family: Arial">De 
		werkzame stoffen in bilzenkruid zijn nagenoeg dezelfde als die in 
		doornappel, mandragora en wolfskers, met name de alkaloïden scopolamine, 
		atropine en hyoscyamine. Zoals de Latijnse plantnaam <i>Hyoscyamus niger</i> 
		al aangeeft is vooral het laatst genoemde hyoscyamine in hoge mate in 
		bilzenkruid aanwezig. Hyoscyamine zorgt voor een eerder kalmerend 
		effect, terwijl het in wolfskers meer voorkomende atropine voor een meer 
		uitbundige stemming zorgt. </span></p>
		<p class="MsoNormal"><span lang="NL" style="font-family: Arial">De 
		befaamde zeventiende-eeuwse herborist Nicholas Culpepper beschreef de 
		kleur van de plant als ‘a dark ill greyish green colour’– ‘een donkere, 
		zieke grijsgroene kleur’. De karakteristieke geur omschreef hij als 
		‘uitgesproken, ziekelijk en slaapverwekkend, haast beledigend’.</span></p>
		<p class="MsoNormal"><span lang="NL" style="font-family: Arial">Een 
		andere herborist, Bartholomeus in 1398, schreef: ‘dit kruid heet <i>
		gekkenhout</i> want het gebruik ervan is gevaarlijk, als het gegeten of 
		gedronken wordt veroorzaakt het woede (‘woodenes’) of een toestand 
		gelijk aan slaap, daarom heet dit kruid ook <i>Morilindi</i>, want het 
		neemt intelligentie en rede weg.’ Het woord ‘woodenes’ is verwant aan 
		het archaïsch Oud-Engelse woord ‘wod’, wat slaat op een furieuze extase. 
		We vinden ‘wod’ ook terug in Woden (Wotan, Odin), de Germaanse god van 
		de dood.</span></p>
		<p class="MsoNormal"><span lang="NL" style="font-family: Arial">Resten 
		van bilzenkruid of zaden ervan werden gevonden in begraafplaatsen van 
		verschillende culturen, ondermeer een graf uit het neolithicum te 
		Schotland, en een graf in een Viking-fort te Fyrkat, Denemarken.</span></p>
		<p class="MsoNormal"><span lang="NL" style="font-family: Arial">In de 
		Griekse mythologie wordt verteld dat de doden een kroon van bilzenkruid 
		droegen terwijl ze in Hades dwaalden langs de rivier Styx, die hen van 
		de wereld der levenden scheidde. </span></p>
		<p class="MsoNormal"><span lang="NL" style="font-family: Arial">Over het 
		gebruik van bilzenkruid kunnen boeken geschreven worden, maar we zullen 
		ons hier beperken tot de rol die het kruid speelde als ingrediënt van 
		‘heksenzalf’, of <i>vliegzalf</i>, en ‘pils’.</span></p>
		<p class="MsoNormal"><span lang="NL" style="font-family: Arial">Iedereen 
		weet dat heksen konden vliegen, al dan niet op bezemstelen of bokken en 
		geiten. Heel vroeg was ook al duidelijk dat het hier ging om 
		gehallucineerde reizen. Opgemerkt moet worden dat het hier telkens ook 
		om uittredingen van het astrale lichaam kan gaan, wat technisch gezien 
		niet hetzelfde is als hallucineren, maar wat eveneens door kruiden mee 
		mogelijk gemaakt kan worden.</span></p>
		<p class="MsoNormal"><span lang="NL" style="font-family: Arial">Francis 
		Bacon schreef in de zeventiende eeuw: ‘ik geloof dat narcotische 
		medicijnen het meest waarschijnlijk zijn als ingrediënten van vliegzalf, 
		dit zijn bilzenkruid, waterscheerling (<i>Cicuta douglasii</i>), 
		mandragora, <i>moonshade</i> (?), of ook wolfskers, tabak, opium (<i>Papaver 
		somniferum)</i>, saffraan (<i>Crocus sativus</i>), populier-bladeren (<i>Populus</i> 
		soorten), etc.’</span></p>
		<p class="MsoNormal"><span lang="NL" style="font-family: Arial">In het 
		in 1458 verschenen<i> Book of the Sacred Magic of Abramelin the Mage</i>, 
		geschreven door Abraham de Jood, beschrijft de auteur hoe hij met 
		vliegzalf in aanraking kwam. Een jonge heks uit het Oostenrijkse Linz 
		gaf hem zalf, die hij over zijn handen en voeten wreef. Daarna leek het 
		hem of hij door de lucht vloog en landde op de plaats waar hij had 
		willen zijn. De nawerking was een gevoel van melancholie, zo vermeldde 
		hij nog. Over de ingrediënten van de zalf geeft het boek geen 
		aanwijzing.</span></p>
		<p class="MsoNormal"><span lang="NL" style="font-family: Arial">Een boek 
		dat in 1560 in Antwerpen verscheen, <i>Magia Naturalis</i> door Giovanni 
		Battista Porta, bevat wel twee recepten. Als plantaardige ingrediënten 
		worden vermeld: </span></p>
		<p class="MsoNormal"><span lang="NL" style="font-family: Arial">‘<i>Eleoselinum</i>,
		<i>Aconitum</i>, <i>Frondes populeas</i>,’ en ‘<i>Sium</i>, <i>acorum 
		vulgare</i>, <i>pentaphyllon</i>, <i>solanum somniferum</i>’. </span>
		</p>
		<p class="MsoNormal"><span lang="NL" style="font-family: Arial">Omwille 
		van de gebruikte Latijnse namen zijn deze recepten voor meerduidige 
		interpretatie vatbaar en&nbsp; is het niet altijd duidelijk welke planten 
		bedoeld zijn. Het zou in het eerste recept kunnen gaan om peterselie (<i>Petroselinum 
		crispum</i>), het zeer giftige monnikskap (<i>Aconitum napellus</i>)en 
		populier-bladeren (<i>Frondes populeas</i>), en&nbsp; in het&nbsp; tweede recept 
		geval om een soort waterkers (<i>Sium suave</i>), kalmoes, tormentil (<i>Potentilla 
		tormentilla</i>), en ‘<i>solanum somniferum</i>’, wat gelijk welke der 
		sinistere Nachtschade-achtigen kon zijn.&nbsp;&nbsp; </span></p>
		<p class="MsoNormal"><span lang="NL" style="font-family: Arial">Vorige 
		eeuw werd een experiment uitgevoerd door Dr. Erich-Will Peuckert, 
		verbonden aan de Duitse universiteit van Göttingen. Als variant op de 
		recepten van Porta, gebruikte hij doornappel, bilzenkruid, wolfskers, 
		peterselie en selder (<i>Apium graveolens</i>). Op de dag van het 
		experiment trokken hij en zijn assistent, die niet op de hoogte was van 
		de werking van vliegzalf, zich terug in een kamer en gebruikten hun 
		kruiden. Ze vielen in een diepe slaap die twintig uur duurde. Daarna 
		ontwaakten ze met een gevoel als dat van een kater, maar Dr. Peuckert 
		zette zich toch aan het werk en schreef neer wat hij had meegemaakt. Hij 
		had gedroomd over vliegen door de lucht, landen op een heuveltop, wilde 
		orgiastische riten, en monsters en demonen. Wat zijn assistent had 
		gezien kwam in frappant veel details overeen met wat hijzelf had 
		waargenomen. Kan dit het gevolg zijn van de farmaceutische werking van 
		de zalf, die bij iedereen een gelijkaardige soort van voorstellingen 
		oproept? </span></p>
		<p class="MsoNormal"><span lang="NL" style="font-family: Arial">Hoewel 
		tot op de dag van vandaag geëxperimenteerd wordt met zalven op basis van 
		vele giftige kruiden, is dit allesbehalve aan te raden.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">
		Bilzenkruid was ook het kruid dat zijn naam gaf aan pils, wat voor ons 
		tegenwoordig gewoon ‘bier’ betekent. De Duitse naam voor het kruid was
		<i>Bilse</i>.&nbsp; Bewijs voor gebruik van het kruid voor het brouwen van 
		bier dateert uit het begin van de middeleeuwen. Omdat de vraag naar 
		bilzenkruid het aanbod ruim begon te overschrijden in het Noorden en 
		Westen van Europa werden bilzenkruid-plantages aangelegd. Stads- en 
		dorpsnamen herinneren daar nog aan: Bilsenmeer, Billedorf, Bilsengarten 
		en voornamelijk de Boheemse stad Pilsen. ‘Dus’, zo schrijft Ralph 
		Metzner in zijn boek <i>The Well of Remembrance</i>, ‘de stad die zijn 
		naam aan ons modern pils-bier gaf, met zijn hoge dosis hop, werd in 
		feite genoemd naar bilzenkruid, het kruid dat op deze manier zijn naam 
		ook schonk aan het originele “pilsener bier”.’</span></p>
		<p class="MsoNormal"><span lang="NL" style="font-family: Arial">Hier 
		volgt het recept van bier zoals sommige psychonauten het heden ten dag 
		weer brouwen.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">-20 
		liter water</span></p>
		<p class="MsoNormal"><span lang="NL" style="font-family: Arial">-1 liter 
		mout </span></p>
		<p class="MsoNormal"><span lang="NL" style="font-family: Arial">-½ liter 
		honing</span></p>
		<p class="MsoNormal"><span lang="NL" style="font-family: Arial">-40 gram 
		gedroogde bilzenkruid bladeren</span></p>
		<p class="MsoNormal"><span lang="NL" style="font-family: Arial">-gist 
		voor bier (de hoeveelheid hangt af van het product)</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Zorg om 
		te beginnen voor een container die groot genoeg is om de ingrediënten in 
		op te slaan. Kook het kruid vijf tot tien minuten in het water. Los de 
		mout op in enkele liters water, los er dan de honing in op en voeg dan 
		het bilzenkruid-water eraan toe. Voeg dan de gist toe, iets meer dan 
		normaal wordt aangeraden want de alkaloïden hebben een negatief effect 
		op de gist. Niet luchtdicht afsluiten want de container zou kunnen 
		ontploffen. Het brouwsel begint dan te fermenteren en na vijf dagen zou 
		het klaar moeten zijn. De pils is nu drinkensklaar. Als je het in 
		flessen doet, voeg dan nog wat honing toe en laat nog twee weken 
		fermenteren. Koel opdienen.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Over 
		zijn ervaring met deze pils spreekt schrijver Christian Rätsch: ‘Wanneer 
		we drinken zijn we meestal met zes tot acht personen en we gebruiken 
		echte en grote drinkhoorns. Niets gaat boven drinken uit zo’n hoorn, het 
		voelt aan als een erotisch lichaam. Je drinkt ervan en geeft het rond. 
		Dit was wat onze voorouders deden als ritueel, ze dronken volgens de 
		bronnen “tot de goden onder hen waren”. Dit betekent dat het voor hen 
		een entheogene ervaring was. Wat mij en mijn vrienden betreft, wel, haha, 
		de goden waren er niet, maar wij stegen als het ware op naar hen. Het 
		effect is dat je lichaam ontspant, je voelt je op je gemak en relaxed, 
		je voelt sensaties over je huid en je speculeert over erotische 
		avonturen. Je doet je ogen dicht en plots zit je in een rode mist en je 
		voelt je lichaam opstijgen. Echt prachtig! En wat me erg verbaasde: je 
		voelt geen effect van de alcohol, terwijl het bier toch tegen de vijf 
		percent zit en ik twee-en-half tot drie liter drink voor het volledige 
		effect. Je kan uiteraard meer drinken maar ik raad het af, de 
		hallucinaties die je van Nachtschade-achtigen krijgt zijn meestal erg 
		onaangenaam. Het zijn namelijk wat ik noem “echte hallucinaties”, je 
		ziet dingen die er niet zijn, zonder te beseffen dat je het 
		hallucineert. Zo zag ik ooit, onder invloed van scopolamine, een arts 
		urenlang aan zijn bureau voorschriften schrijven, terwijl er helemaal 
		niets of niemand was. Dat was een teken van overdosering. Ik vond bier, 
		“pils”, de beste en makkelijkste manier om de inname van 
		tropaan-alkaloiden te controleren.’</span></p>
		<p class="MsoNormal"><span lang="NL" style="font-family: Arial">Bij 
		overdosis komen de volgende verschijnselen voor: droge mond, 
		pupillen-dilatie, onrust, hallucinaties, coma en eventueel dood.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<span lang="NL" style="font-size: 10.0pt; font-family: Arial">
		<br clear="all" style="page-break-before: always">
&nbsp;</span><p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL">&nbsp;</span></p>
		<p class="MsoNormal"><span lang="NL">&nbsp;</span></p>
		<p>&nbsp;</td>
	</tr>
</table>
   
</body>

</html>