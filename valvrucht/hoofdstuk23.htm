<html>

<head>
<title>Valvrucht</title>
<meta name="description" content="Valvrucht bevat de geschriften van Axel 
van Valfrücht, Chaoïst. U bent van harte welkom op deze gothic pagan punk 
page!">
<meta name= "keywords" content="valvrucht, eco-drugs, ecodrugs, 
psychoactief, planten, kruiden, geneeskunde, mythologie, germaanse, 
gothic, pagan, punk, drugs, axel, valfrücht, magie, innoxia, salvia, 
divinorum, vliegenzwam, paddo's, mandragora, alruin, wolfskers, 
bilzenkruid, endogene, opiaten, opium, papaver, somniferum, absint, 
absinthe, adaptogenen, smart drugs, smart, khat, qat, verslaving, 
recreatief, ginseng, synthetische, synthetisch, aphrodisiacs, psilo, 
psilocybine, blauwe, winde, plantaardige, entheogeen, cannabis, mede, 
christian, räsch, timothy, leary, axel, willekens leger, zotten, bink, 
vesten, conflict, colin, crass, poison girls, BB, Bibip, Credo, Isis, 
Glastonbury, festival, hotel, raven, molen, heilige, drievuldigheid, 
kortverhalen, tor, dion, fortune, piercing, branding, scarification, 
esther, saldana, lost, cherrees, inner, terrestrials, anarcho, pagan, 
poetry, punkfanzine, amsterdam, london, animal, liberation, front, 
fathers, for, justice, entheogenen, domina, walküre, hugin, munin, 
sleipnir, chaos, ster, astralabia, fylgja, hamingja, paden, rivieren, 
negen werelden, utgard, sam, puters, reünie">
<meta name= "valvrucht" content="index, follow"> 
<base target="_self">
<STYLE> 
body{ 
scrollbar-base-color: EAE5B8;
scrollbar-arrow-color: C03927;
scrollbar-shadow-color: E6AE75;
scrollbar-face-color: EAE5B8;
scrollbar-highlight-color: E6AE75;
}
</STYLE>
</head>

<body bgcolor="#EBFFE8" link="#000000" vlink="#000000" alink="#FF0000" topmargin="2" leftmargin="0">

<table border="0" width="100%" id="table1">
	<tr>
		<td width="9">&nbsp;</td>
		<td>
		<p class="MsoNormal">&nbsp;</p>
		<p class="MsoNormal"><span lang="NL" style="font-family: Arial"><b>23. 
		SALVIA DIVINORUM</b> </span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><b><font face="Century Gothic"><span lang="NL">Latijnse 
		naam: </span></font></b><span lang="NL" style="font-family: Arial"><i>Salvia divinorum&nbsp;</i></span></p>
		<p class="MsoNormal"><b><font face="Century Gothic"><span lang="NL">Familie: 
		</span></font></b><span lang="NL" style="font-family: Arial">Labiatae&nbsp;</span></p>
		<p class="MsoNormal"><b><font face="Century Gothic"><span lang="NL">
		Geografische verspreiding:</span></font></b><span lang="NL" style="font-family: Arial">
		Mexico, gecultiveerd in Europa en de VS&nbsp;</span></p>
		<p class="MsoNormal"><b><font face="Century Gothic"><span lang="NL">
		Groeiplaatsen:</span></font></b><span lang="NL" style="font-family: Arial">
		tussen zon- en schaduwplaatsen in&nbsp;</span></p>
		<p class="MsoNormal"><b><font face="Century Gothic"><span lang="NL">
		Botanische omschrijving:</span></font></b><span lang="NL" style="font-family: Arial">
		tot twee meter hoge houterige struik met holle stengels; emeraldgroene, 
		ovale, lichtgekartelde bladeren tot twintig centimeter lang; 
		neerhangende takken worden weer in de grond opgenomen en planten zich zo 
		als stekjes voort &nbsp;</span></p>
		<p class="MsoNormal"><b><font face="Century Gothic">Gebruikte delen:</font></b><span style="font-family: Arial"> 
		de bladeren</span></p>
		<p class="MsoNormal"><span style="font-family: Arial">&nbsp;</span></p>
		<p class="MsoNormal"><span style="font-family: Arial">&nbsp;</span></p>
		<p class="MsoNormal"><span style="font-family: Arial">‘I feel a rush 
		along my body like a bullet</span></p>
		<p class="MsoNormal"><span style="font-family: Arial">I’m 2D, after a 
		push and pull feeling…</span></p>
		<p class="MsoNormal"><span style="font-family: Arial">I got no limbs, 
		I’m like a feather on the wind’</span></p>
		<p class="MsoNormal"><span style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">-Kate 
		Bush, <i>Kite</i></span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><i><span lang="NL" style="font-family: Arial">
		Salvia divinorum</span></i><span lang="NL" style="font-family: Arial"> – 
		‘wijze der waarzeggers’ of ‘salvia der toekomstvoorspellers’ - is een 
		unieke plant, waarvan de psychoactieve werking moeilijk binnen een reeds 
		bestaande categorie geplaatst kan worden. Louis Lewin schonk visioenen 
		veroorzakende planten de naam ‘fantastica’, vandaar dat salvia nu een 
		fantasticum genoemd wordt. Andere termen die de lading kunnen dekken 
		zijn hallucinogeen en entheogeen.</span></p>
		<p class="MsoNormal"><span lang="NL" style="font-family: Arial">Dat <i>
		Salvia divinorum</i> wordt beschouwd als een entheogeen wil zeggen dat 
		het een middel is dat ‘contact mogelijk maakt met het goddelijke in de 
		mens’. Hoewel de meeste westerse salvia-gebruikers waarschijnlijk niet 
		bewust een spiritueel pad volgen, is salvia vast en zeker wel een plant 
		die een mystieke of religieuze ervaring mogelijk maakt voor hen die 
		zulke ervaring zoeken. Bij een geschikt individu, een juiste dosis en 
		een rustige vertrouwde omgeving, zorgt salvia voor ‘goddelijke 
		intoxicatie’.</span></p>
		<p class="MsoNormal"><span lang="NL" style="font-family: Arial">In het 
		verleden werd salvia vooral gebruikt door de Mazateken, maar ook 
		buurstammen gebruikten het. Toch is er niet veel over salvia bekend in 
		de oudere literatuur – mogelijk was het een bewust geheim gehouden 
		schat?</span></p>
		<p class="MsoNormal"><span lang="NL" style="font-family: Arial">Salvia 
		wordt nu nog als heilig medicijn gebruikt door shamaan-genezers in het 
		berggebied van de Mexicaanse staat Oaxa. Deze genezers reizen met behulp 
		van de plant naar een bovennatuurlijke wereld waar hen de oorzaken van 
		de ziekten van hun patiënten wordt duidelijk gemaakt. Deze shamanen 
		worden <i>cho-ta-ti-ne</i> genoemd: ‘zij die weten’. Soms gebruikte 
		enkel de shamaan salvia, soms enkel de patiënt, en soms gebruikten 
		beiden samen het middel.</span></p>
		<p class="MsoNormal"><span lang="NL" style="font-family: Arial">
		Traditioneel worden drie bladeren als sigaar gerold en gekauwd, tijdens 
		een ritueel met kaarsen, gebeden en gezangen. De kaarsen worden later 
		gedoofd en de gezangen houden op. Duisternis en stilte bevorderen de 
		reis.</span></p>
		<p class="MsoNormal"><span lang="NL" style="font-family: Arial">Behalve 
		het kauwen van verse bladeren werd salvia ook geconsumeerd door een 
		water-extract van gekruimelde bladeren te drinken.</span></p>
		<p class="MsoNormal"><span lang="NL" style="font-family: Arial">De naam 
		van de stof die de werking van de plant zo sterkt maakt is salvanorine 
		A. Tot nu toe is salvanorine A het meest krachtige bekende hallucinogeen 
		ter wereld. Het inhaleren van 250 microgram heeft reeds effect. Een 
		microgram is één miljoenste van een gram. </span></p>
		<p class="MsoNormal"><span lang="NL" style="font-family: Arial">Een gram 
		salvia bladeren bevat ongeveer drie milligram salvanorine A. Een 
		beginneling kan best een kleine dosis roken, niet meer dan honderd 
		milligram in ieder geval. </span></p>
		<p class="MsoNormal"><span lang="NL" style="font-family: Arial">Bij het 
		kauwen volstaat het gedroogde bladeren weer nat te maken. Men kan van 
		dertig gram bladeren mogelijk wel tien dosissen sublinguaal gebruiken. 
		Dosissen en effect zullen uiteraard verschillen naargelang ervaring en 
		gevoeligheid van de gebruiker.</span></p>
		<p class="MsoNormal"><span lang="NL" style="font-family: Arial">Voor 
		gebruik van salvia kan men gebruik maken van de gedroogde of verse 
		bladeren. Deze kunnen worden gekauwd, in pijp of joint worden gerookt, 
		verwerkt tot thee, tinctuur of honing, en zo meer. </span></p>
		<p class="MsoNormal"><span lang="NL" style="font-family: Arial">Zeer 
		makkelijk te gebruiken is het recent op de markt verschenen ‘fortified 
		leaf’, verkocht in smartshops en via postorderbedrijven. Op de 
		verpakking staat meestal ‘5X’ of ‘10X’ vermeld. Dit betekent dat voor 
		elke eenheid salvia-blad, er respectievelijk vier of negen maal zoveel 
		teerachtig extract werd toegevoegd, waardoor men een vijf- of tienmaal 
		krachtiger product verkrijgt. Dit product is zeer makkelijk door een 
		pijpje te roken. Voor optimaal effect is het nodig de rook een halve 
		minuut in de longen te houden. Binnen de minuut word je gekatapulteerd 
		naar een vreemde wereld.</span></p>
		<p class="MsoNormal"><span lang="NL" style="font-family: Arial">Bij het 
		kauwen van bladeren worden de werkzame stoffen door het mondweefsel 
		opgenomen. Wie deze methode wil volgen kan best eerst met een 
		tandenborstel mond, tong, gehemelte en tanden poetsen, wat opname in de 
		bloedbanen zal vergemakkelijken. Nog beter is het daarna de mond te 
		spoelen met listerine op menthol-basis. Men kan dan drie of vier 
		bladeren tot een bolletje of een cilinder rollen en in de mond houden. 
		De werkzame stof komt dankzij het speeksel vrij en na ongeveer tien 
		minuten wordt de werking duidelijk waarneembaar. Na twintig minuten 
		bereikt men ‘de piek’ die een kwartier of iets langer kan aanhouden.&nbsp;
		</span></p>
		<p class="MsoNormal"><span lang="NL" style="font-family: Arial">Effecten 
		van salvia die vaak voorkomen zijn:</span></p>
		<p class="MsoNormal"><span lang="NL" style="font-family: Arial">- Het 
		verworden tot een voorwerp</span></p>
		<p class="MsoNormal"><span lang="NL" style="font-family: Arial">- 
		Twee-dimensionale visioenen</span></p>
		<p class="MsoNormal"><span lang="NL" style="font-family: Arial">- 
		Terugreizen in de tijd, vooral naar de jeugd</span></p>
		<p class="MsoNormal"><span lang="NL" style="font-family: Arial">- 
		Verlies van lichaam en/of van identiteit</span></p>
		<p class="MsoNormal"><span lang="NL" style="font-family: Arial">- Gevoel 
		van beweging of trekkende krachten</span></p>
		<p class="MsoNormal"><span lang="NL" style="font-family: Arial">- 
		Oncontroleerbaar lachen</span></p>
		<p class="MsoNormal"><span lang="NL" style="font-family: Arial">- 
		Overlappende realiteiten, het gevoel dat men op twee plaatsen is </span>
		</p>
		<p class="MsoNormal"><span lang="NL" style="font-family: Arial">Sommige 
		mensen, minstens tien procent, lijken ongevoelig voor salvia. Het is 
		echter mogelijk dat bij het langzaam opdrijven van de dosis men toch het 
		effect zal leren gewaarworden. </span></p>
		<p class="MsoNormal"><span lang="NL" style="font-family: Arial">Na 
		gebruik van salvia ondervinden vele mensen nog een <i>afterglow</i>. Dit 
		komt ook bij andere hallucinogenen voor. De eerste soort afterglow, 
		onmiddellijk na de trip, is waarschijnlijk het gevolg van de nog steeds 
		in het bloed aanwezig zijnde salvanorine A. Vredevolle euforie kan tot 
		anderhalf&nbsp; uur duren.</span></p>
		<p class="MsoNormal"><span lang="NL" style="font-family: Arial">De 
		andere soort nawerking duurt langer, mogelijk wel een kleine week. Men 
		voelt zich goed en heeft weer een frisse kijk op het leven. De psyche 
		neemt het positieve en aangrijpende salvia-avontuur ten volle in zich 
		op.</span></p>
		<p class="MsoNormal"><span lang="NL" style="font-family: Arial">Bij 
		experimenten met hallucinogenen is de aanwezigheid van een <i>sitter</i> 
		van groot belang. De sitter is een vertrouwenspersoon, best met enige 
		kennis van hallucinogenen, die de tripper kan bijstaan wanneer die een 
		bad trip heeft of roekeloos gedrag gaat vertonen. Wanneer de sitter 
		nooit salvia gebruikt heeft, is het belangrijk te weten dat een 
		salvia-trip volkomen anders is dan bijvoorbeeld een psilo- of LSD-trip. 
		Wanneer alles goed gaat kan men best zwijgen. Bij angstgevoelens kan men 
		met vriendelijke en zachte stem de aandacht daarvan afleiden. Wanneer de 
		tripper volkomen gedisoriënteerd is, mogelijk zelfs niet meer weet wie 
		hij of zij is, of net bijkomt uit zijn trip kan men zeggen: ‘Jij bent 
		(naam), ik ben (naam), ik ben je (vriend, vriendin, moeder, vader,…)’. 
		Ook belangrijk is het noteren van wat de tripper zegt te zien en te 
		horen tijdens de trip, alsook zijn handelingen. Op die manier kan de 
		tripper zich achteraf dingen herinneren die hij anders misschien door de 
		overdaad aan indrukken vergeten zou.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Een 
		verslag: ‘Twee maal had ik reeds salvia gebruikt. Eenmaal had ik enkele 
		bladeren opgegeten en was alles wat ik waarnam beginnen trillen. Het 
		effect duurde toen niet lang.</span></p>
		<p class="MsoNormal"><span lang="NL" style="font-family: Arial">Een 
		tweede maal rookte ik een kleine dosis als joint. De normaal als 
		drie-dimensionaal waargenomen wereld leek tot een twee-dimensionaal vlak 
		gereduceerd te worden. Ik herinner me dat het opnemen van een pen van 
		tafel moeilijk werd door overlappende beelden. Ik was die keer niet op 
		zoek naar een supertrip maar toch zag ik met ogen dicht een “levend 
		weefsel/web” voor een donkergroene achtergrond. Het effect verdween na 
		tien minuutjes, maar een licht stoned-zijn alsook enige audio-euforie 
		bleven wat hangen.</span></p>
		<p class="MsoNormal"><span lang="NL" style="font-family: Arial">De derde 
		maal was ik van plan een echte salvia-trip te maken. Op zoek naar een 
		smartshop in een kleine stad werd ik de juiste richting gewezen door de 
		immer vriendelijke Nederlandse politie. Ik kocht er “fortified leave 
		X5”. Later, in een grote tuin gezeten nam ik een trek van mijn pijpje. 
		Opeens, zo leek het, verloor ik mijn ego, en werd alles rondom mij 
		rondgeslingerd. Dat ik salvia had gerookt schoot me niet meer te binnen 
		als verklaring voor mijn vreemde toestand. Alles rond mij 
		vermenigvuldigde zich honderd- of duizendvoudig en draaide met hoge 
		snelheid om mij heen. Ik was een ondeelbaar deel van het “al” geworden. 
		Ik had eerder al buitenlichamelijke ervaringen meegemaakt waarbij mijn 
		ego buiten mijn lichaam had gereisd, maar nooit had ik een complete 
		afwezigheid van mijn “ik” ervaren. Na een tijdje zei ik tegen mezelf, en 
		tegen alles rondom mij: “Ik ben gewoon aan het trippen”. Onverwacht 
		kreeg ik een hoorbaar en zichtbaar antwoord van sprekende bomen met 
		bewegende monden: “Aha, je bent aan het trippen, zozo!”. Het klonk nogal 
		cynisch. Ongeveer tegelijkertijd verschenen er duizenden 
		rood-wit-blauwe, bolvormige wezentjes, die mij even gezelschap hielden. 
		En weer verloor ik mijn “centrum” voor enige tijd. </span></p>
		<p class="MsoNormal"><span lang="NL" style="font-family: Arial">Toen ik 
		even later het flesje salvia terugvond in mijn broekzak besefte ik weer 
		dat ik aan het trippen was. Ik kapte het flesje leeg over het gras en op 
		datzelfde ogenblik eindigde mijn trip. Toen ik even later op een klok 
		keek bleek mijn trip exact een kwartier geduurd te hebben.</span></p>
		<p class="MsoNormal"><span lang="NL" style="font-family: Arial">Al bij 
		al was het een verbluffende en uiterst interessante gebeurtenis, maar ik 
		had niet het gevoel opnieuw een salvia-trip te moeten maken. </span></p>
		<p class="MsoNormal"><span lang="NL" style="font-family: Arial">Als <i>
		loner</i> had ik geen sitter bij me gehad, maar eerlijk gezegd betwijfel 
		ik of het me geholpen zou hebben. Mogelijk zou een verhonderdvoudiging 
		van die sitter helemaal niet aangenaam geweest zijn. </span></p>
		<p class="MsoNormal"><span lang="NL" style="font-family: Arial">Het was 
		voor mij ook de eerste keer dat ik een plant echt als <i>leerkracht</i> 
		accepteerde. Ik begrijp nu ook waarom een van de bijnamen van salvia 
		“waterval-salie” is - het gaat zo snel, alsof je in vrije val bent. Het 
		was zeker een moment om nooit te vergeten.’</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Hier 
		volgt een beknopt verslag van een trip op het Net gevonden. De 
		proefpersoon rookte snel achter elkaar drie pijpen. ‘De ronddraaiende en 
		duwende sensaties begonnen vrijwel onmiddellijk na de derde trek. Het 
		leek me bij het rondspinnen van de wereld alsof de ruimte/tijd zich 
		samentrok en ineenstortte. Ik vergat helemaal dat ik salvia gerookt had. 
		Terwijl de kamer sneller en sneller roteerde, leek het mij alsof de 
		sluier van het bestaan was weggetrokken en de Kosmische Grap zich voor 
		mijn ogen ontvouwde en alsof er niets “in vaste vorm” bestond behalve 
		dat wat ik voor me kon zien in de kamer…</span></p>
		<p class="MsoNormal"><span lang="NL" style="font-family: Arial">Ik keek 
		naar de sitters, die op hun beurt verbaasd naar mij keken. </span></p>
		<p class="MsoNormal"><span lang="NL" style="font-family: Arial">“Wat is 
		er gebeurd? Ik kan het niet geloven. Dit kan niet waar zijn… wat is dit 
		echt?”, vroeg ik me af. Ik had heel sterk het gevoel dat de sitters geen 
		fysieke lichamen hadden, maar dat ik enkel hun essentie zag…</span></p>
		<p class="MsoNormal"><span lang="NL" style="font-family: Arial">Ik wou 
		naar buiten wandelen, maar de sitters hielden me tegen en zeiden dat 
		alles in orde zou komen, dat ik enkel wat salvia gerookt had.</span></p>
		<p class="MsoNormal"><span lang="NL" style="font-family: Arial">“Neen! 
		Dat is het niet. Wat is er echt aan de hand?,” antwoorde ik.</span></p>
		<p class="MsoNormal"><span lang="NL" style="font-family: Arial">Ik zat 
		neer, mijn <i>realiteits-luchtbel</i> begon langzamer rond te draaien, 
		maar toch stond ik een tweede keer op om naar buiten te wandelen. Ik 
		vermoedde dat buiten de kamer de echte realiteit, de leden van de <i>
		stage crew</i> te zien zouden zijn: zij die ons hele leven programmeren. 
		Mijn sitters hielden me weer tegen.</span></p>
		<p class="MsoNormal"><span lang="NL" style="font-family: Arial">Ik begon 
		bij te komen. Ik wantrouwde mijn sitters, vooral omdat één van hen zei: 
		“alles is O.K., je bent veilig” - ik vond dat verdacht klinken. Toen 
		dacht ik dat ze mijn familie waren, “dus jullie zijn mijn familie?”</span></p>
		<p class="MsoNormal"><span lang="NL" style="font-family: Arial">Ik 
		begreep direct dat dit niet klopte en ik riep het uit: “nee, wacht, 
		jullie zijn mijn familie niet!”</span></p>
		<p class="MsoNormal"><span lang="NL" style="font-family: Arial">J. zei: 
		“we zijn allemaal <i>brothers”</i>’. Ze begonnen me allemaal dingen over 
		mezelf te vertellen die ik op dat moment vergat, en zeiden me: “JT, je 
		lijkt net op een baby. Je reageert verwonderd op alles wat je ziet met 
		opengesperde en onschuldige ogen.” </span></p>
		<p class="MsoNormal"><span lang="NL" style="font-family: Arial">“Ja, je 
		gezicht is compleet anders. Alsof je een klein kind bent dat wakker werd 
		op zomerkamp, helemaal verrast daar te zijn, niet verwachtend dat je 
		ergens anders zou ontwaken dan in je eigen kleine bedje.”’</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Salvia 
		is overal behalve in Australië legaal te gebruiken. We weten echter dat 
		drugs die populair worden met de regelmaat van de klok verboden worden 
		of van de markt gehaald. Zelfs een onschuldig kruid als kava was 
		jarenlang niet meer vrij verkrijgbaar in Europa. Help de kriminalisatie 
		van salvia voorkomen door veilig te gebruiken. Als je de kans hebt, 
		kweek de plant dan zelf. Op de site ‘The Sage Wisdom Salvia divinorum 
		shop’ vind je informatie over hoe je met kweken kan beginnen. Verwijs 
		voor informatie over salvia naar de Salvia Divinorum Research and 
		Information Center (ook op het Net) en lees de <i>Salvia divinorum 
		observer</i>.</span></p>
		<p class="MsoNormal"><span lang="NL" style="font-family: Arial">&nbsp;</span></p>
		<p class="MsoNormal"><span lang="NL" style="font-family: Arial">Op het 
		Net en andere plaatsen wordt salvia net als vele andere planten verkocht 
		als legaal cannabis-substituut – dit is helemaal verkeerd. Zulke 
		verkeerde voorlichting kan tot ernstige ongelukken leiden. Het effekt 
		van salvia is zo origineel, zo overweldigend, dat het met geen enkele 
		andere plant vergeleken kan worden. </span></p>
		<p class="MsoNormal"><span lang="NL" style="font-family: Arial">&nbsp;</span></p>
		<span lang="NL" style="font-size: 10.0pt; font-family: Times New Roman">
		<br clear="all" style="page-break-before: always">
&nbsp;</span><p class="MsoNormal">&nbsp;</td>
	</tr>
</table>
   
</body>

</html>