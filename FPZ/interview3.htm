<html>

<head>
<title>Futuristisch Platform Zeist</title>
<meta name="description" content="Het Futuristisch Platform Zeist is een genootschap dat zich sinds 1995 
met veel enthousiasme buigt over het heden, het verleden en de toekomst van 
Zeist en haar directe omstreken.">
<meta name="keywords" content="Zeist, futuristisch, platform, genootschap, taalspoor, kunst, voorspellingen, toekomst">
<meta name="robots" content="index,follow">
<base target="main">
</head>

<body>

   <b>Iedereen weet inmiddels dat het 
      witte kerkje dat onlangs in het park geplaatst is, kunst is. Maar wat 
      vinden de buurtbewoners ervan? Op donderdag 11 september sprak ik met meneer 
      van der Tuin, een betrokken buurtbewoner met een gezonde dosis 
      nieuwsgierigheid. Meneer van der Tuin is woonachtig aan het Bethanieplein</b><b>.</b><p>
     <b>Wat was uw eerste reactie op het 
      witte kerkje?</b><br>
      <i>Belachelijk. Je kunt je voorstellen dat er hier nogal wat jongeren 
      rondhangen. Met bromfietsen enzo. Er is hier ’s avonds geen verlichting en 
      er ligt vaak troep, wat de gemeente dan niet opruimt. Dan moeten ze ineens 
      zo’n wit kerkje bouwen. Dat is vragen om moeilijkheden. Het ergerde mij.</i></p>
   </p>
    <b>Wat heeft u daaraan gedaan?</b><br>
      <i>Als je ergernis voelt, moet je daar wat mee doen. Ik heb de kunstenaar 
      die dit kerkje gebouwd heeft uitgenodigd voor een kop koffie. Later kwam 
      zijn opdrachtgever er ook nog bij. Het is altijd leuk om te weten hoeveel 
      zo’n kerkje kost en hoeveel een kunstenaar daar aan verdient. Die moeten 
      natuurlijk ook leven. Maar ze hadden het geld beter aan iets anders uit 
      kunnen geven. Aan het opknappen van het park bijvoorbeeld. De kunstenaar 
      had het kerkje eigenlijk ergens anders willen bouwen. Tegenover Figi. Daar 
      had het veel mooier gestaan, dan had je het van kilometers ver kunnen 
      zien. En dan had het zijn energie kwijt gekund.</i><p>
     <b>Hier kan het kerkje zijn energie 
      niet kwijt?</b><br>
      <i>Nee. Je zit hier meteen met huizen enzo. Mensen die hier wonen 
      storen zich eraan. Wij zijn allemaal niet-kunstenaars en kijken er nogal 
      pragmatisch tegenaan. De energie die zo’n kerkje uitstraalt, slaat om in 
      ergernis. En de mensen kunnen niks met die ergernis. Ik heb hier en daar 
      al eens gevraagd waar ze nou meer last van hebben. Van het kerkje of van 
      de ergernis. Er wordt veel gemopperd maar verder doen ze er niets aan. Dan 
      mogen ze van mij ook ergernis blijven voelen.</i></p>
   </p>
    <b>U voelt inmiddels geen ergernis 
      meer?</b></b><br>
      <i>Nee, ik vind het wel een leuk gezicht. Ik heb er geen last van. Vaak 
      voel ik ergernis als mensen macht over mij uitoefenen. Daar ben ik een 
      schorpioen voor. Zoals de macht van de gemeente om dat kerkje hier neer te 
      laten zetten, in plaats van die betere locatie. Daar moet je wat aan doen, 
      aan die macht. Dan moet je van je laten horen. Je moet opkomen voor wat je 
      dierbaar is.</i></p>

      <p>&nbsp;</p>

      <p><b>
      <a style="text-decoration: none" href="mailto:fpz@taalspoor.nl?subject=interview v/d Tuin">
      <font color="#990000" size="4">stuur ons uw reactie!</font></a></b></p>

</body>

</html>